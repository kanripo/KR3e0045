# -*- mode: mandoku-view -*-
#+TITLE: 仁齋直指
#+DATE: 2019-03-29 21:05:18.224972
#+PROPERTY: ID KR3e0045
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 32
<pb:KR3e0045_WYG_032-1a>¶
　　欽定四庫全書¶
¶
　　仁齋傷寒類書卷六　　　宋　楊士瀛　撰¶
¶
　　明　朱崇正　附遺¶
¶
　　怫鬱¶
¶
　　怫鬱陽蒸聚體膚　　便堅為實噦為虛¶
¶
　　二陽併病顔容赤　　火迫身黄惕惕如¶
¶
　　怫鬱者陽氣蒸越形見於頭面體膚之間聚赤而不¶
散也其證則有異焉大便鞕而氣短者實也汗下後¶
<pb:KR3e0045_WYG_032-1b>¶
而得噦者虚也若虛若實當詳審之¶
¶
　　○小便不利時有㣲熱大便乍難怫鬱而不得卧此¶
燥糞裏實也承氣湯主之○吐下後極虛而汗之其¶
人怫鬱復與之水以發其汗因而得噦此胃中寒也¶
桂枝人參湯加茯苓○太陽初得病發汗不撤併歸¶
陽明續自㣲汗面色赤者陽氣怫鬱也解飢湯主之¶
或汗又不撤其脉𦂳濇與麻黄湯○陽脉浮隂脉濡¶
弱妄以火熏熨欲令汗出客熱得火内則驚惕外則¶
<pb:KR3e0045_WYG_032-2a>¶
怫鬱蒸肌身目發黄小柴胡湯加黑豆與之¶
¶
　　冐眩¶
¶
　　冐因虛極有寒傷　　頭痛胷堅屬二陽¶
¶
　　吐汗下餘苓桂术　　脉沉自利理中湯¶
¶
　　冒者蒙冒之謂眩者眩運之謂上虛則眩諸虛極而¶
乗寒則冒二者皆相似眩其輕而冐其重也婦人新¶
産血虛挾寒必冐冐家自汗則愈若少隂病下利止¶
而頭眩時時自冐者此虛極而脫也其與諸逆發汗¶
<pb:KR3e0045_WYG_032-2b>¶
劇者言亂目眩設遇歧扁其能起之乎¶
¶
　　○太陽少陽併病頭項強痛或眩冐胷中痞鞕刺太¶
顀戒不得發汗少陽本證亦有目眩見本條○陽明¶
傷風頭眩見發黄條○吐汗下後虛煩脉㣲或沉緊¶
心下痞脇下痛氣衝胷喉眩冐身摇筋脉動惕乆而¶
成萎伏苓桂枝白术甘草湯○脉沉遲面㣲赤身㣲¶
熱下利清榖者必鬱冐汗出證屬少隂理中湯甘草¶
乾薑湯四逆湯隨輕重用○太陽病若下之不愈因¶
<pb:KR3e0045_WYG_032-3a>¶
復發汗以此表裏俱虛其人必冐冐家汗自出而愈¶
○又痰飲眩冐厥逆少與易簡三生飲感濕頭重眩¶
暈芎术除眩湯○金匱曰産婦亡血復汗寒多故冐¶
又曰産婦厥冐其脉㣲弱不能食大便堅葢血虛則¶
厥厥而必冐皆是虛寒¶
¶
　　心動悸¶
¶
　　心悸三陽證自詳　　糞堅讝語胃調湯¶
¶
　　冐旋甘桂瞤真武　　小建中兼炙草方¶
¶
<pb:KR3e0045_WYG_032-3b>¶
　　動悸多生於停水或陽氣尚弱心下虚空正氣内動¶
致之或汗下以後正氣内虚邪氣與之撃摶而然也¶
此葢心悸而氣動其與驚惕不同焉¶
¶
　　○太陽病小便利者以飲水多故心下悸小便少者¶
必膀胱裏急也並用五苓散小半夏伏苓湯主之○¶
陽明病壯熱往来心下悸小便不利心煩喜嘔小柴¶
胡湯傷風往来寒熱或心下悸小柴胡湯○少陽病¶
脉弦細頭痛發熱誤汗之必讝語轉屬胃胃和則愈¶
<pb:KR3e0045_WYG_032-4a>¶
胃不和則煩悸而大便鞕屬調胃承氣湯然調胃承¶
氣湯太峻證治論只用小柴胡湯糞鞕者可加大黄¶
煩燥者可入芒消些少凡調胃承氣證以此法代之¶
尤為穏當○太陽發汗過多其人义手自旋冐心下¶
悸欲得按者桂枝甘草湯○太陽病發汗不解仍發¶
熱心下悸頭眩肌體瞤動振振欲擗地者真武湯主¶
之或理中湯加茯苓○傷寒二三日心中悸而煩與¶
小建中湯經云先煩而後悸者為熱先悸而後煩者¶
<pb:KR3e0045_WYG_032-4b>¶
為虚惟虚則小建中主之○少陽病耳聾目赤胷滿¶
而煩妄加吐下則悸而驚可與小建中湯如有熱證¶
即以小柴胡繼之○傷寒脉結代心動悸炙甘草湯¶
○少隂四逆證其人或悸以四逆散加桂主之○心¶
下水氣厥而悸當先治水茯苓甘草湯然後治厥有¶
本條不然水入胃必下利也○傷寒多因吐下或火¶
熏或温針以致驚惕○太陽病若下之胷滿煩驚小¶
便不利讝語身重難以轉側用柴胡牡礪龍骨湯不¶
<pb:KR3e0045_WYG_032-5a>¶
可發汗○風温妄用火薫以致發狂劇則如驚癎時¶
時瘈瘲此為逆也金匱風引湯¶
¶
　　發狂¶
¶
　　發狂面赤屬重陽　　葶藶升麻及大黄¶
¶
　　血證身黄仍漱水　　尿多承氣地黄湯¶
¶
　　隂邪併於隂則顛陽邪併於陽則狂傷寒熱毒在胃¶
併入於心遂使神志昏亂言動急速而發狂也狂之¶
發作少卧不飢妄語妄笑妄倨妄辯妄起妄行棄衣¶
<pb:KR3e0045_WYG_032-5b>¶
而走登髙而歌甚則踰垣上屋皆獨陽亢熱使之非¶
吐下不能止亦有當汗不汗瘀熱在裏下焦蓄血而¶
如狂者小便必利特如狂而未至於狂耳其或熏熨¶
迫汗灼艾燒針令人煩燥卧起不安則謂之火邪驚¶
狂凡是數者各有條例若夫狂言直視旋溺自遺其¶
與汗後熱多脉躁狂言不食智者寒心焉¶
¶
　　○重陽即陽毒脉實數狂走錯語煩燥乾嘔面赤咽¶
痛潮熱發斑亭藶苦酒湯陽毒升麻湯梔子仁湯三¶
<pb:KR3e0045_WYG_032-6a>¶
黄湯大黄散升麻葛根湯加大黄狂走者水調𤓰蔕¶
末吐痰𤓰蔕散亦可吐○血證如狂脉㣲而沉身黄¶
唇燥漱水不欲下咽無寒熱小腹鞕滿小便利大便¶
㣲利而黒輕者犀角地黄湯重者桃仁承氣湯或抵¶
當圓取盡黑物為効張云太陽病不解熱結膀胱其¶
人如狂而血自下下者愈若外不解可與桂枝湯外¶
已解但小腹結急乃以桃仁承氣湯攻之大抵傷寒¶
當汗不汗熱蓄在裏熱化為血故喜忘如狂○陽狂¶
<pb:KR3e0045_WYG_032-6b>¶
寒水石黄連末各一錢冷水調下皆效發斑妄語未¶
可下者龍膽草一物湯¶
¶
　　○火邪驚狂者醫家以火熏熨迫汗及燒針灼艾而¶
然也其人亡陽煩燥卧起不安金匱風引湯柴胡加¶
龍骨牡礪湯桂枝甘草龍骨牡礪湯柴胡加龍骨牡¶
礪湯¶
¶
　　又火刼腹滿㣲喘口乾咽爛或不大便讝語用小柴¶
胡湯黑豆解火邪湯¶
¶
<pb:KR3e0045_WYG_032-7a>¶
　　直視¶
¶
　　直視無神不轉睛　　衂兼少血汗猶輕¶
¶
　　遺尿喘泄摇頭證　　脉濇循衣並卒傾¶
¶
　　水之精為志火之精為神五臟六腑之精皆上注於¶
目病人邪氣極盛冐其正氣遂使神志不慧目不轉¶
睛而為之直視傷寒至於直視證候最逆不救者多¶
亦有反目倒竄眼睛上騰此則腎絶雖昌陽引年亦¶
不及新矣¶
¶
<pb:KR3e0045_WYG_032-7b>¶
　　○衂血不可汗汗之則額上䧟脉緊急直視不能眴¶
不得眠○少血者肝氣虚目力弱若又發汗亡陽則¶
隂陽俱虚必至直視二者雖逆猶未甚也○狂言遺¶
尿反目直視腎絶不治○直視讝語喘滿者不治下¶
利者亦不治○摇頭直視形如煙熏心絶不治○循¶
衣摸床惕惕不安㣲喘直視日晡潮熱下之後脉弦¶
者生脉濇者不治弦為陽濇為隂是陽病見隂脉邪¶
盛而正脫也○無表裏證目中不了了睛不和大便¶
<pb:KR3e0045_WYG_032-8a>¶
難身㣲熱此非直視葢内實也小承氣湯大柴胡湯¶
¶
　　讝語¶
¶
　　讝言脉數鄭聲虚　　胃實身和熱有無¶
¶
　　下利濕温并血證　　三陽合病各殊途¶
¶
　　實則讝語虚則鄭聲經曰邪氣盛則實精氣奪則虚¶
傷寒胃中熱盛上乗於心心為熱冐則神識昏迷呢¶
喃譫妄此邪氣盛而語言差也若汗後若病乆本音¶
失而正氣虧則鄭重語散不知髙下此精氣奪而聲¶
<pb:KR3e0045_WYG_032-8b>¶
不正也讝語為熱獨語亦熱若狂語則其熱加多至¶
於言亂惡罵又劇甚而難制矣大抵大熱入胃水涸¶
糞燥必發讝語當下誤汗當汗過多亦發讝語讝語¶
屬陽見隂證者逆讝語喘滿氣逆而上奔也讝語下¶
利氣脫而下奪也真氣離絶謂之何哉¶
¶
　　○讝語為實脉洪數大便秘小便赤手足温少與調¶
胃承氣湯陽實讝語脉短促者不治若逆冷而脉沉¶
細者即死○鄭聲為虚脉㣲細大小便自利手足冷¶
<pb:KR3e0045_WYG_032-9a>¶
用白通湯○胃實讝語身熱汗多胃中燥大便硬或¶
潮熱少與調胃承氣湯大小承氣湯酌量用○身和¶
讝語以發汗多亡陽津液不和致之不可下只與柴¶
胡桂枝湯○下利讝語為有燥屎脉不㣲細即須下¶
之用小承氣湯讝語而利不止則不治又汗出讝語¶
者風也須俟其過經乃下之○濕温苦妄言證有本¶
條○瘀血讝語狂言漱水大便黒小便多遍身黄小¶
腹滿縁當汗不汗蓄熱在裏熱化為血故爾輕者犀¶
<pb:KR3e0045_WYG_032-9b>¶
角地黄湯重者桃仁承氣湯抵當圓○熱入血室讝¶
語晝靜夜讝如見鬼狀速與小柴胡湯稍遲則熱入¶
胃津液燥中焦上焦不榮必為血結胷當針期門或¶
脉遲身涼無熱胷滿如結胷狀亦刺期門若血熱犯¶
於胃氣小腹急滿小便自利喜忘如狂晝夜讝語抵¶
當圓主之○三陽合病讝語脉滑實身重難以轉側¶
口中不仁而垢遺尿不可汗下少與白虎湯○發少¶
陽汗則讝語經云汗之則讝語甚謂有少陽也下之¶
<pb:KR3e0045_WYG_032-10a>¶
則額上汗手足逆冷謂下之早也○太陽病八九日¶
下之胷滿煩驚小便不利讝語身重不可轉側柴胡¶
龍骨牡礪湯○發汗多亡陽讝語不可下柴胡桂枝¶
湯主之○火刼讝語口乾煩燥喘滿小柴胡加黑豆¶
¶
　　摇頭¶
¶
　　摇頭直視似煙熏　　真病心家已絶根¶
¶
　　痊證反張并口噤　　頭中痛者戰而言¶
¶
　　頭者諸陽之會陽脉有乖則頭為之摇動然有心絶¶
<pb:KR3e0045_WYG_032-10b>¶
而摇頭者有風盛而摇頭者有裏痛而摇頭者形證¶
皆不類焉葢隂根於陽陽根於隂隂陽互根氣血所¶
以周流而無間若心絶則神去而隂竭陽獨無根不¶
能自主是以頭摇經法謂陽反獨留形體如煙熏直¶
視摇頭者此也至於太陽發痓則風盛於上風主乎¶
動是以頭摇經所謂獨摇頭卒口噤項背反張者此¶
也言而摇頭者頭中有痛言則痛甚痛則必摇經所¶
謂摇頭言者裏痛也乂謂言者為虚不言者為實是¶
<pb:KR3e0045_WYG_032-11a>¶
也合是言之均是摇頭耳析而分之曰實邪曰虚邪¶
曰真病又當明其臧否云○摇頭直視形如煙熏心¶
家絶也真病不治○太陽發痓摇頭噤口頷背反張¶
身熱足冷有本條○摇頭言者其裏有痛言者虚也¶
可與如聖餅易簡芎辛湯¶
¶
　　戰慄¶
¶
　　戰動於身慄動心　　正邪勝負兩般尋¶
¶
　　振振汗出將痊愈　　鼓頷虚寒病已深¶
¶
<pb:KR3e0045_WYG_032-11b>¶
　　戰慄皆隂陽之爭戰者身為之摇也慄者心戰而惕¶
也邪氣外與正氣爭則為戰邪氣内與正氣爭則為¶
慄戰者正氣勝慄者邪氣勝戰則欲愈慄其已甚乎¶
○振振汗解者葢邪氣欲出其人不虚故邪與正爭¶
發為振戰正氣勝則得汗而解矣○傷寒六七日欲¶
愈必振振汗出而解其有身不戰而但鼓頷心慄者¶
遂成寒逆此隂氣内盛正氣内虚不能勝邪反為邪¶
所勝當以四逆湯薑附湯併禦文禦之理至明矣經¶
<pb:KR3e0045_WYG_032-12a>¶
云隂中於邪心内慄也又云邪中下焦隂氣為慄足¶
脛逆冷便溺妄出此合用四逆湯薑附湯仍與養正¶
丹¶
¶
　　瘈瘲¶
¶
　　瘈為引縮瘲為伸　　熱極風生併在經¶
¶
　　滌熱祛風猶可望　　火熏發表定歸𡨕¶
¶
　　瘈則急而縮瘲則緩而伸病軀瘈瘲熱氣極矣熱極¶
生風風主乎動故筋脉相引而伸縮不寧傷寒至於¶
<pb:KR3e0045_WYG_032-12b>¶
瘈瘲疾勢過甚診視調理難乎否乎内經曰太陽終¶
者戴眼反折瘈瘲汗出不流瘈瘲之為絶證也如此¶
○瘈瘲最難療理能用滌熱祛風之劑以折其熱間¶
有可活之者滌熱如柴胡山梔輩祛風如防風羌活¶
輩是也○風温妄以火熏必然發黄劇則狀如驚癎¶
時瘈瘲經云一逆尚引日再逆促命期設或為醫所¶
誤只得與金匱風引湯火邪用黑豆解¶
¶
　　筋惕身瞤¶
¶
<pb:KR3e0045_WYG_032-13a>¶
　　筋惕身瞤發汗多　　酌量真武更無過¶
¶
　　左邉動氣如輕汗　　此證難醫奈命何¶
¶
　　發汗過多津液涸少陽氣偏虚筋肉失其所養故惕¶
惕瞤瞤而跳動也張氏特設真武湯以救之然本方¶
不特温經助陽而已其間术苓薑附皆於胃氣有關¶
焉素問云脾中風則肌肉瞤葢脾主肌肉胃為津液¶
之海是雖過汗法當温經助陽又不可不以胃氣為¶
本也雖然已經吐下而復汗汗下而復燒針得之尤¶
<pb:KR3e0045_WYG_032-13b>¶
甚逆也經曰傷寒吐下後發汗脉㣲心脇痞痛虚煩¶
眩胃氣上衝咽筋脉動惕者乆而成痿又曰太陽汗¶
後復下表裏俱虚更加燒針因胷煩面黄膚瞤者難¶
治以至汗出如油口噤肉戰伸吟喘促者不治然則¶
吐汗下可輕乎¶
¶
　　○陽氣之柔者養筋發汗過多病軀無陽筋必戰動¶
或虚人㣲取汗或傷風自汗妄用大青龍湯便有厥¶
逆筋惕肉瞤之證俱屬真武湯羸甚者去芍藥有熱¶
<pb:KR3e0045_WYG_032-14a>¶
證者去附子尤當酌量用之○應發汗證而腹中左¶
右上下有動氣者並不可汗若汗之即筋惕身瞤其¶
左邉動氣者尤不可汗發汗則頭眩汗不止筋惕肉¶
瞤其候最逆且先服防風白术牡礪散次服小建中¶
湯十救一二○太陽病發汗不解發熱心悸頭眩身¶
瞤欲擗地真武湯○吐下後心下逆滿氣上衝胷起¶
則頭眩脉沉緊身振摇者伏苓桂枝白术甘草湯乆¶
而成痿者通用若心下滿痞兼與枳梗湯加茯苓甘¶
<pb:KR3e0045_WYG_032-14b>¶
草¶
¶
　　不仁¶
¶
　　不仁口腹及膚皮　　痛癢寒溫總不知¶
¶
　　正氣重為邪氣伏　　榮虚衛弱厥如尸¶
¶
　　經曰諸邪乗寒則為厥爵冐不仁葢其血氣虧少不能¶
周流於一身於是正氣為邪氣所伏故肢體頑痺不¶
知痛癢寒温厥如尸而鬱且冐也茍其不仁脉或浮¶
洪發喘無已水漿不下汗出如油是氣絶於命門束¶
<pb:KR3e0045_WYG_032-15a>¶
手待盡而已¶
¶
　　○甘草乾姜湯桂枝芍藥湯加乾姜或桂枝麻黄各¶
半湯以意度用○少隂脉不至腎氣㣲精血少寒氣¶
上奔血結心下陽氣退下熱歸隂股與隂相動令其¶
身不仁是為尸厥¶
¶
　　不得眠¶
¶
　　不眠腎證利而順　　大汗膀胱胃裏乾¶
¶
　　吐汗下餘煩懊憹　　熱多熱少數般㸔¶
¶
<pb:KR3e0045_WYG_032-15b>¶
　　按素問云胃不和則卧不安所以不和者津液乾焦¶
熱邪煩燥陽獨盛而隂偏虚故爾葢夜以隂為主隂¶
氣盛則目閉而卧安惟夫隂為陽所勝故終夜煩擾¶
而不得寧所謂隂虚則夜爭者此也若陽虚而隂勝¶
焉又有夜靜晝煩之證耳¶
¶
　　○少隂下利而渇不得眠猪苓湯此停水也若二三¶
日以上心煩不得眠黄連阿膠湯主之○太陽發汗¶
多或大汗出胃中乾躁煩不得眠欲飲水者少與之¶
<pb:KR3e0045_WYG_032-16a>¶
胃和即愈若脉浮小便不利而渇五苓散○吐汗下¶
後心中懊憹虚煩顛倒不得眠梔子豉湯或酸&KR0037;湯¶
○大熱乾嘔呻吟錯語不得眠黄連解毒湯凡陽毒¶
熱病皆不得眠○下後發汗無大熱脉沉㣲不嘔渇¶
無表證夜靜晝煩而不得眠乾姜附子湯○陽勝隂¶
則狂眠亂夢用梔子豉湯隂勝陽則驚悸昏沉用酸¶
&KR0037;湯○産後不得眠者熱氣與諸陽相并隂氣未復¶
故也梔子烏梅湯或易簡温膽湯加竹茹此可通用¶
¶
<pb:KR3e0045_WYG_032-16b>¶
　　多眠¶
¶
　　多眠神思苦沉昏　　自汗風温黙黙然¶
¶
　　狐惑唇瘡沉細腎　　太陽浮細亦癡眠¶
¶
　　隂邪勝陽人多昏黙昏昏閉目者隂司闔也黙黙不¶
言者隂主靜也多眠四證二者病在經若太陽惡寒¶
其脉浮細是陽氣未盡復也若狐惑淹沉素得之下¶
利則其亡陽可知矣此所以為隂勝歟¶
¶
　　○風温證尺寸俱浮自汗喘息體重不收嘿嘿欲眠¶
<pb:KR3e0045_WYG_032-17a>¶
不可發汗可萎蕤湯病在少隂厥隂二經○狐惑證¶
四肢沉重咽乾聲啞上下唇瘡害人甚急有本條○¶
少隂證尺寸俱沉細但欲寐急與四逆湯復其陽氣¶
又少隂欲吐不吐煩而多寐五六日自利而渇張氏¶
無治法若小便白者可用四逆湯張氏又云少隂病¶
脉㣲細沉多寐汗出不煩欲吐若變證五六日自利¶
煩燥反不得寐者死少隂證變難辨難治貴在審詳¶
○太陽證頭項痛惡寒嗜卧脉浮細或胷脇滿者小¶
<pb:KR3e0045_WYG_032-17b>¶
柴胡湯脉但浮麻黄湯○胃傷風發黄嗜引有本條¶
¶
　　瘥後昏沉¶
¶
　　瘥後昏沉似怪妖　　或時寒熱或時潮¶
¶
　　語言錯謬精神少　　毒在心胞汗未消¶
¶
　　傷寒瘥後半月以来終不惺惺錯語少神或無寒熱¶
或寒熱似瘧或潮熱煩赤醫以風魅治之非也是由¶
發汗不盡餘毒在心胞絡間致之¶
¶
　　○瘥後昏沉不惺知母麻黄湯再取㣲汗○瘥後勞¶
<pb:KR3e0045_WYG_032-18a>¶
復食復見下後有熱條○瘥後胃脘餘熱虚煩而嘔¶
竹葉湯加生薑○瘥後喜唾不已膈上有寒理中圓¶
○瘥後從腰以下有水氣牡礪澤㵼散○瘥後日暮¶
㣲煩以其病方瘥強與榖食而不消也節飲食則愈¶
¶
　　飲酒復¶
¶
　　飲酒還教病復来　　悶煩口燥舌生胎¶
¶
　　妄言不寐仍乾嘔　　解毒黄連湯妙哉¶
¶
　　極隂變陽寒盛生熱古人以傷寒為大病大病之後¶
<pb:KR3e0045_WYG_032-18b>¶
可與酒乎有勞復而發熱者有食復而發熱者飲酒¶
致劇其熱尤甚於勞食復也¶
¶
　　○傷寒已得汗解因飲酒而復劇煩悶口燥乾嘔伸¶
吟妄語不得睡黄連解毒湯龍膽草煎湯或吉皮為¶
佐¶
¶
　　尋衣摸空¶
¶
　　尋衣妄語晡熱潮　　下後陽弦病有瘳¶
¶
　　脉濇為隂終不救　　發黄須要小便流¶
¶
<pb:KR3e0045_WYG_032-19a>¶
　　華陀云病人手循衣縫不治間有一二活者幸也¶
○吐下後不解多日不大便日晡潮熱不惡寒獨語¶
如見怪劇者不識人循衣撮空怵惕不安㣲喘直視¶
㣲者但發熱讝語並用大承氣湯下之若得大便後¶
脉弦者生脉濇者死弦為陽濇為隂是陽病見隂脉¶
也○太陽病用火熏之以致發黄陽盛則欲衂隂虚¶
小便難隂陽俱虚身體枯燥頭汗及頸口乾咽爛腹¶
滿㣲喘或不大便讝語甚者嘔噦循衣摸床此證小¶
<pb:KR3e0045_WYG_032-19b>¶
便利則可治¶
¶
　　百合¶
¶
　　百合昏如祟物厭　　或時喜食或時嫌¶
¶
　　似寒不冷熱無熱　　欲步難行卧不恬¶
¶
　　百合者百脉一宗舉皆受病無所謂經絡𫝊次也皆¶
因傷寒虚勞大病之後臟腑不平變而成此其狀似¶
寒無寒似熱無熱意中欲食復不能食黙黙欲卧復¶
不得卧強欲出行復不能行崇朝口若小便赤黄藥¶
<pb:KR3e0045_WYG_032-20a>¶
入即吐利也病源所載證狀一同其脉㣲數每尿則¶
頭痛者六十日愈若尿不頭痛但淅淅如寒者四十¶
日愈若尿則快然而但眩者二十日愈¶
¶
　　○百合知母湯百合地黄湯滑石代赭湯雞子湯百¶
合洗方選用之¶
¶
　　臟結¶
¶
　　臟結無陽舌白胎　　隂筋急痛引臍来¶
¶
　　雖然飲食全如故　　下利頻頻不可回¶
¶
<pb:KR3e0045_WYG_032-20b>¶
　　臟結者臟氣閉結而不復流布也一息不運機緘窮¶
一毫不續穹壤判臟其可結乎外證有如結胷但飲¶
食如故時時下利為異耳其脉寸浮關沉細而緊無¶
陽舌胎隂筋引臍腹俱痛是也病人脇下宿有痞氣¶
連於臍傍痛引小腹而入隂筋者亦名臟結於此而¶
圖其痊濟豈不難矣哉¶
¶
　　○臟結無陽證不往来寒熱或寒而不熱其人反靜¶
舌白胎者皆不可下也葢其邪未全成熱猶帶表寒¶
<pb:KR3e0045_WYG_032-21a>¶
可刺關元穴仍與小柴胡湯加生姜¶
¶
　　兩感¶
¶
　　兩感膀胱對少隂　　頭疼口燥大而沉¶
¶
　　胃脾肝膽二三日　　脉證雙𫝊准例尋¶
¶
　　傷寒惟兩感不治兩感者半屬於隂半屬於陽臟腑¶
俱受病也一日太陽少隂俱病則頭疼口乾煩滿而¶
渇脉大而沉二日陽明太隂俱病則身熱鼻乾讝語¶
腹滿不食脉長而沉三日少陽厥隂俱病則耳聾囊¶
<pb:KR3e0045_WYG_032-21b>¶
縮厥冷水漿不入脉弦而沉或三日而僵或六日而¶
仆張氏無治法但曰兩感病俱作治有先後發表攻¶
裏本自不同雙鍾以意消息謂如下利不止身體疼¶
痛急先救其裏與四逆湯如不下利但身體疼痛急¶
先救其表與桂枝湯此為治有先後其逹權識變之¶
論也謝復古釋張氏治有先後之說亦以為陽先受¶
病在乎表則先解表隂先受病在乎裏則先救裏是¶
亦一意然先表者裏不可緩先裏者表亦不可緩也歟¶
¶
<pb:KR3e0045_WYG_032-22a>¶
　　蚘厥狐惑¶
¶
　　蛔厥烏梅及理中　　臟寒胃冷吐長蟲¶
¶
　　咽乾聲啞名狐惑　　濕䘌唇瘡限數終¶
¶
　　蚘厥證屬厥隂病家有寒妄發其汗或汗後身熱又¶
復汗之以致胃中虚冷故長蟲逆上飢不欲食食即¶
吐蟲其乍靜乍煩者蟲或上而或止也蟲聞食臭必¶
出所以食則吐蟲也張氏有言厥隂為病消渇氣上¶
衝心飢不欲食食則吐蛔吐蛔既出於胃令役有消¶
<pb:KR3e0045_WYG_032-22b>¶
渇之證何哉葢熱在上焦而中焦下焦虚寒無熱耳¶
設或大便鞕結是亦藴毒使然又不可指為燥糞但¶
用生料理中湯加大黄入蜜以利之白术乾薑所以¶
輔大黄也○治法先脉理中圓次用烏梅圓若誤下¶
之利不止則用四逆湯又法理中圓加伏苓枳殻烏¶
梅渇者加括蔞根○狐惑與温䘌皆蟲證也狀如傷¶
寒多因傷寒下利變壊成之葢腹中有熱入食無多¶
腸胃空虚故三蟲求食而食人之五臟也其候四肢¶
<pb:KR3e0045_WYG_032-23a>¶
沉重並惡飲食黙黙欲眠目不能閉舌白齒脢面目¶
間赤白黑色變易不當蟲食下部為狐下唇有瘡其¶
咽乾蟲食其臟為惑上唇有瘡其聲啞温䘌條例是¶
雖調理有方此越人所以望而驚也○治䘌桃仁湯¶
黄連犀角湯雄黄鋧散備用而已金液丹方狀治温¶
䘌葢硫黄能殺腹中諸蟲無陽者與之¶
¶
　　隂陽易隂陽交¶
¶
　　陽易隂根腫痛深　　腹連腰胯痛為隂¶
¶
<pb:KR3e0045_WYG_032-23b>¶
　　温家脉躁重生熱　　隂與陽交汗莫禁¶
¶
　　男子陽易婦人隂易病新産而動淫慾也一名女勞¶
復感於情者亦然其候身重氣乏小腹絞痛頭不能¶
舉足不能立四肢拘急百節解散眼中生花熱上衝¶
胷在男子則隂腫入裏腹内攻刺在婦人則裏急腰¶
腫引腹俱疼若手足拳攣其脉離經皆不可活或榮¶
衛虚精髓竭翕翕少氣著蓆不能動摇者引嵗月死¶
吁内傷六氣外傷七情其為害若是歟¶
¶
<pb:KR3e0045_WYG_032-24a>¶
　　○損脉離經一呼一至是為不足至脉離經一呼三¶
至是為有餘○燒棍散假鼠糞湯竹皮湯乾薑湯青¶
竹茹湯當歸白术湯以意擇用○隂陽交者温病不¶
得發汗若汗之復大六熱狂言不食其脉躁疾是也¶
大抵不治若脉浮數則表證猶在可再汗之若脉沉¶
實或狂語則為胃實陽盛又當下之發汗後復熱者¶
通用此例○再汗用桂枝湯○再下用承氣湯¶
¶
　　隂毒陽毒¶
¶
<pb:KR3e0045_WYG_032-24b>¶
　　隂毒身如擊撲然　　疾沉汗渇痛臍咽¶
¶
　　身斑面赤多煩燥　　陽毒狂言洪數弦¶
¶
　　隂氣獨盛陽氣暴絶則為隂毒身冷有汗其脉沉細¶
而疾是也(沉而右疾者升)有初病遽然而成者有服藥數日¶
變而成者葢以腎氣極損生冷傷脾内已伏隂外又¶
感寒致之或先感外寒而後伏隂於内内外皆隂陽¶
氣不守故爾陽氣獨盛隂氣暴絶則為陽毒身熱無¶
汗其脉弦洪促數是也有初病遽然而成者有已經¶
<pb:KR3e0045_WYG_032-25a>¶
吐下變而成者葢以酒麫過度丹砂僣燥腸胃極熱¶
致之或病證屬陽誤投温藥助熱為邪内外皆陽隂¶
氣不守故爾隂陽二毒皆有頭疼㣲利之證抑隂用¶
熱抑陽用寒固有條例然此二毒隨氣逆上結伏於¶
胷中皆令人心下痛硬非常法所能通也當急作規¶
摹以泄之隂毒泄則陽氣復陽毒泄則隂氣復隂陽¶
升降榮衛流行自然大汗而解矣若心下已結延至¶
六七日間斷不可活外證治法詳于後篇○隂毒外¶
<pb:KR3e0045_WYG_032-25b>¶
證面目唇爪青黑口開氣短咽喉不利手足厥冷身¶
不甚熱痛腫如打撲或數慄而寒頭目俱疼腰重背¶
強毒氣攻心心下堅悶腹中絞痛外腎並臍下冷硬¶
額上及手背間冷汗不止嘔吐下利燥渇隂極發燥¶
精神恍惚言語醒醒聲音鄭重舌上黒色隂病回陽¶
服藥未透亦須外借火氣但勿迫熁也生薑良薑能¶
解散寒邪發越陽氣亦要藥也○隂毒沉細而疾身¶
冷有汗隂毒甘草湯白术散附子散正陽散肉桂散¶
<pb:KR3e0045_WYG_032-26a>¶
回陽丹返隂丹天雄散正元散退隂散金液丹可選¶
用之令陽氣復而大汗解矣○隂毒已深則炙氣海¶
關元二穴以手足和為効仍以前項藥濟之若六脉¶
附骨疾勢困甚者臍中用先艾後葱法方訣詳具于¶
後凡治隂毒得陽氣乍復者皆生煩燥切勿誤投凉¶
藥躁甚與返隂丹輩○陽毒外證身量大熱面目俱¶
赤無汗頭疼腰背四肢疼痛發斑如錦紋心下結悶¶
煩燥咽痛喘麄唾吐膿血下利赤黄小便亦赤黄錯¶
<pb:KR3e0045_WYG_032-26b>¶
語驚狂或走甚者舌卷而焦黒鼻如煙煤○陽毒弦¶
洪促數身熱無汗陽毒升麻湯葶厯苦酒湯即米醋¶
大黄湯梔子紅湯黒奴圓太乙牛黄膏用竹葉湯調¶
下或研生地龍大者三條入生薑汁薄荷汁生蜜腦¶
子各少許新汲水調灌下可選用之令隂氣復而大汗¶
解矣陽毒大熱煩渇讝語赤斑衂血不止白虎湯一¶
服効○陽毒已深脉洪大内外結熱舌卷黑鼻中如¶
煙煤用新汲水浸濕布數重搭於胷上續又換新水¶
<pb:KR3e0045_WYG_032-27a>¶
浸布漬冷熱勢纔减即已之詳法于後○太師陳北¶
山方訣治隂毒心下結伏按之極痛大小便秘澁累¶
日用藥不下但出氣稍煖亦可療治急取巴豆肉十¶
粒研爛入麫一錢許捻作一餅堅實安頓臍心立小¶
艾柱灸五七壯覺腹中鳴良久自通利其次用葱白¶
一束緊扎切作數餅炙令溫熱貼於臍下以熨斗火¶
熨其上續又易之漸覺體温即以五積散二錢附子¶
末一錢薑七片棗二枚鹽少許水大盞煎七分温服¶
<pb:KR3e0045_WYG_032-27b>¶
連併二三劑即汗出而瘥又法以大蒜一枚搗研&KR1091;¶
作餅子炙熱置於臍心灸十壯大小便即通○治陽¶
毒累經藥下不通結胷堅硬按之極痛或稍通而復¶
再結喘促極熱大燥狂亂即取大活地龍四條洗淨¶
砂盆内研如泥入生薑自然汁少許蜜一匙薄荷汁¶
少許新汲水小盞調和徐徐灌盡漸次涼快若熱熾¶
者加腦子少許如未効再作一劑自然汗出而解或¶
用竹葉湯調太乙牛黄圓灌下二毒灌藥少頃以手¶
<pb:KR3e0045_WYG_032-28a>¶
揉其心膈即得藥下○本事方炙結胷巴豆肉七粒¶
黄車七寸搗細津唾調膏安於臍心艾炙其上不拘¶
壯數以腹中有聲為効炙畢即以湯蘸軟帛拭之恐¶
成瘡爛此方與集驗神助散一同隂陽二毒但有㣲¶
氣者皆可炙臍間有聲即得汗解○尚藥孫用和破¶
結丹治隂陽伏逆變為結胷五六日大便結攻之不¶
及逹之不可以此主之用錦辰砂銀靑磁石北(闕)脂¶
肉豆䓻木香官桂牽牛生黑附炮巴豆肉不去油各¶
<pb:KR3e0045_WYG_032-28b>¶
半兩輕粉半分麝半錢金五箔右件將法醋半升入¶
硃砂附子牽牛三末𤎅成膏次入徐藥打和得所圓¶
如皂子大輕粉衣每二圓蜜湯調下¶
¶
　　陽證似隂隂證似陽¶
¶
　　陽證如隂冷四肢　　滑沉尿赤大便稀¶
¶
　　面紅煩燥身㣲熱　　隂證如陽沉更㣲¶
¶
　　隂極發燥熱極發厥物極則反也重陽必隂重隂必¶
陽寒暑之變也四肢冷小便赤大便秘或糞色黑眼¶
<pb:KR3e0045_WYG_032-29a>¶
開言動脉沉而滑謂之陽證似隂面赤煩燥身有㣲¶
熱眼閉榖熱脉沉而㣲謂之隂證似陽欲知的定當¶
推原反本察色聴聲辨以六經參以外證徐徐焉據¶
脉驗之數熱遲寒隂陽别矣○陽之體輕隂之體重¶
隂家脉重陽家脉輕○陽盛旦靜隂盛夜寧陽虚暮¶
亂隂虚夜爭○陽證似隂白虎湯熱極生寒則四肢¶
逆冷水或用承氣湯○隂證似陽四逆湯加葱白主¶
之隂盛則燥下虚則而赤衰寒則身㣲熱也¶
¶
<pb:KR3e0045_WYG_032-29b>¶
　　隂盛隔陽¶
¶
　　凡隂盛隔陽脉細沉疾身冷大煩燥嗜卧泥水之中¶
欲飲水而不欲入口者是飲水者非可服霹&KR0748;散少¶
熖散丹砂圓亦効孫用和以半兩黒附子一枚燒存¶
性候冷為末入真臈茶一大錢錢和為二服每服水¶
一盞蜜半匙煎六分冷服躁止得睡汗出皆藥之驗¶
也¶
¶
　　仁齋傷寒類書卷六¶
¶
