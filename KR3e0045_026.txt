# -*- mode: mandoku-view -*-
#+TITLE: 仁齋直指
#+DATE: 2019-03-29 21:05:18.596958
#+PROPERTY: ID KR3e0045
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 26
<pb:KR3e0045_WYG_026-1a>¶
　　欽定四庫全書¶
¶
　　仁齋直指卷二十六　　　宋　楊士瀛　撰¶
¶
　　明　朱崇正　附遺¶
¶
　　婦人(附　子嗣)¶
¶
　　産婦傷寒方論¶
¶
　　或問婦人傷寒可得聞乎曰傷寒三百九十七條一百¶
一十三方此張氏截然之筆削也於某證則有某藥曷¶
嘗以男女為别哉要之月事去来産前産後男子所無¶
<pb:KR3e0045_WYG_026-1b>¶
請發明其藴以解世俗之惑盖婦人以血為主發熱惡¶
寒經水適来經日熱除而胷滿讝語者是則邪氣結於¶
胷脇當刺期門隨其實而取之傷風經日續生寒熱發¶
作似瘧而經水適㫁者是則血結而不行當以小柴胡¶
湯散之所謂治之而愈者此也至如傷寒發熱經水適¶
来晝醒暮讝如見怪狀是則裏無留邪熱隨血散所謂¶
不治自愈者此也前乎吐血下血兩條併以犀角地黄¶
湯桃仁承氣湯抵當湯丸之類言之詳矣抑産前産後¶
<pb:KR3e0045_WYG_026-2a>¶
治法將何擇焉曰産前安胎産後消瘀於是遵依條例¶
斟酌輕重而調理之安胎者何桑寄生阿膠縮砂為要¶
藥他如桂枝半夏桃仁大黄墮胎及燥熱等輩則不可¶
輕用也消瘀者何川芎蒲黄赤芍藥生地黄為要藥他¶
如内補攔住敗血之劑則不可輕進也朱氏以阿膠桑¶
寄生人參伏苓白术等為細末糯米飲調劑為孕婦安¶
胎以紅花一分官桂芍藥甘草半之薑棗同煎為解表¶
消瘀以葱白生薑大劑濃汁為産前發散以小柴胡湯¶
<pb:KR3e0045_WYG_026-2b>¶
去半夏和解熱入子宫郭稽中以枳殻防風一度甘草¶
减半末之㸃服主大便秘澁又以蜜𨗳一法真可活人¶
然則産婦證治觀此可以問津索塗矣雖然知安胎則¶
不可不調氣知消瘀則不可不扶虛枳殻香附陳皮以¶
調氣也當歸川芎黄耆人參以扶虛也退熱則柴胡黄¶
芩解肌則紫蘇乾葛滋腸則麻仁枳殻助陽則乾薑良¶
薑其間採摭雖未備古人之經然而甘辛為陽酸苦為¶
隂皆不越古人之意姑存之篇末以便學者之觀覽云¶
¶
<pb:KR3e0045_WYG_026-3a>¶
　　婦人論¶
¶
　　男女均有此血氣人皆曰婦人以血為本何邪盖其血¶
勝於氣耳血藏於肝流注子臟而主其血者在心上為¶
乳汁下為月水合精而為胞胎獨非血乎血之所以流¶
暢於經絡者氣實使之又不可舉一而遺一也女子十¶
四而天癸至(男子二八天癸至精氣溢瀉衝任二脉男女均有)任脉通太衝之¶
脉盛故月候以時而行衝任者血之海也月候者經絡¶
之餘也經言其常其來有期無過不及反此皆病其不¶
<pb:KR3e0045_WYG_026-3b>¶
行則尤甚百病生焉○自其血氣和平隂陽調順則精¶
血聚而胞胎成胞胎已成而心腎二脉其動也應手而¶
疾盖心之所主者血腎之所主者精精血交并而成之¶
精勝則為男血勝則為女此亦自然之理也○自其血¶
氣不調隂陽愆伏過於陽則經脉前期而来過於隂則¶
經脉後期而至盖血性得熱則宣流得寒則凝澁隂氣¶
乗陽内寒血澁故其来乍少陽氣乗隂血熱流散故其¶
来乍多過與不及皆致病也○然經脉不行其候有三¶
<pb:KR3e0045_WYG_026-4a>¶
一則血氣盛實經絡遏閉其脉滑實見之(當通經疎利)一則形¶
體憔瘁經絡涸竭其脉虚弱見之(當滋養血氣)一則風冷内¶
傷七情内賊以致經絡庳滯其脉浮濇見之(解散風冷去瘀生熱)¶
經脉不行此諸病之所由生也○是故血虚闗熱盗汗¶
筋攣則為虛勞血少水涸燥氣乗肺則為乾嗽宿寒留¶
滯血與氣搏則為腹痛敗血結塊時發寒熱則為瘕癥¶
或風寒滯經血化為水流溢四肢謂之血分或脾不制¶
水血與水并浮脹肌肉謂之虛腫或衝任氣虛内慾過¶
<pb:KR3e0045_WYG_026-4b>¶
度風邪冷熱諸氣入於胞門穢液與血相兼而下冷則¶
多白熱則多赤冷熱不調赤白相半謂之赤白帶或衝¶
任勞損經海傷動脾虛衛弱不能約制其血倐然暴下¶
謂之崩中亦有非時血行淋瀝不㫁謂之漏下崩之中¶
復有瘀血時崩時止謂之崩中漏下(所下五色各應五臟五臟俱虛五色¶
俱下婦人血海挾受風邪不換金正氣散加川芎官桂主之)以至眩暈煩悶嘔惡怔¶
忪迷亂多忘發狂妄語小便不禁此婦人以血受病最¶
多而血之為病遇夜愈増劇也(血屬隂隂虛則夜争)○然則産育¶
<pb:KR3e0045_WYG_026-5a>¶
一科可得聞乎曰産前之病其脉貴乎實産後之病其¶
脉貴乎虚産前為之順氣安胎産後為之扶虚消瘀此¶
其要也抑産育之後血衰氣弱宿瘀未盡飲食起居梳¶
洗解脱一有不謹得病猶甚易焉凡婦人血氣諸疾但¶
用四物湯加以炒吳茱茰主之隂臟加多陽臟加少無¶
不効者若産難若胎衣不下若胎損腹中則入醋夾煎¶
或生料五積散加芎歸縮砂煎之以水醋或局方黒神¶
散用乳香煎湯調下皆其類耳外此則有芎歸湯佐以¶
<pb:KR3e0045_WYG_026-5b>¶
縮砂調理胎婦腹痛或胎動下血更以炒阿膠并熟艾¶
濟之至若胎婦喘咳則縮砂川芎炒阿膠等分入生薑¶
烏梅紫蘇梗最良胎婦艱食則調氣散枳殻散等分入¶
縮砂為妙大小産後津液涸燥滯血停留易至大便秘¶
結枳殻散加炒桃仁用蜜水同煎入醋數沸可也縮胎¶
之劑枳殻縮砂烏藥所不可無安胎之劑阿膠縮砂桑¶
寄生又不可闕婦人多因怒氣傷胎所以安胎尤莫先¶
於順氣其於産後發熱黒神散加川芎荆芥入生薑葱¶
<pb:KR3e0045_WYG_026-6a>¶
白尤佳産後消瘀黒神散須多服餌至一臘以後腹中¶
畧無疼痛方可與四物建中湯輩服之太早則補住敗¶
血為害非輕若夫郭稽中所編産寶方論邇来書肆别¶
有經驗節本辭簡理明此可為産科公據¶
¶
　　附調經諸方¶
¶
　　丹溪曰經候有枯閉不通者有不及期與過期者有妄¶
行者有色紫黒及淡者有成塊者有作疼者夫經不¶
通或因墮胎及多産傷血或因久患潮熱銷血或因¶
<pb:KR3e0045_WYG_026-6b>¶
久發盜汗耗血或因脾胃不和飲食少進而不生血¶
或因痢疾失血治宜生血補血除熱調胃之劑隨證¶
用之或因七情傷心心氣停結故血閉而不行宜調¶
心氣通心經使血生而經自行矣如虚中有熱月事¶
不来以四物湯加黄芩治之常過期者血少也以芎¶
歸參术兼痰藥治之過期紫黒有塊作痛血熱也以¶
四物湯加香附黄連過期色淡挾痰者以二陳湯加¶
芎歸常不及期者血熱也以四物湯加黄芩黄連香¶
<pb:KR3e0045_WYG_026-7a>¶
附肥人多兼痰藥治之血枯經閉者以四物湯加紅¶
花桃仁痰多拈住血海地位因而下多者目必漸昏¶
肥人多有之以南星蒼术川芎香附作丸服之肥人¶
軀脂滿經閉者以𨗳痰湯加芎歸黄連不可服地黄¶
泥痰故也如用必以薑汁炒肥人少子亦由痰多脂¶
膜閉塞子宫不能受精而施化也宜服上藥瘦人子¶
宫無血精氣不聚亦令無子以四物湯飬血飬隂等¶
藥經水未行臨經將来作痛者血實也一曰瘀血鬱¶
<pb:KR3e0045_WYG_026-7b>¶
滯也以四物湯加桃仁香附黄連紅花或加𤣥胡索¶
莪术木香有熱加柴胡黄芩經水行後而作痛者氣¶
血俱虚也以八物湯加减煎服又云血為氣之配因¶
氣而行成塊者氣之凝將行而痛者氣之滯行後作¶
痛者氣血虛也色淡者亦虚也而有水以混之也錯¶
經妄行者氣之亂也紫者氣之熱黒則熱之甚也今¶
人悉指為風冷而行温熱之劑禍不旋踵¶
¶
　　四物湯(和劑方)治衝任虚損月水不調常服調益榮衛滋¶
<pb:KR3e0045_WYG_026-8a>¶
飬血氣¶
¶
　　當歸(去蘆)　　　川芎　　　　白芍藥¶
¶
　　熟乾地黄(酒蒸焙各等分)¶
¶
　　右㕮咀每服四錢水一盞煎八分空心服崩中去血¶
過多者加熟艾煎服¶
¶
　　大温經湯(和劑方)治衝任虛損月候不調或来多不已或¶
過期不行或崩中去血過多或經損娠瘀血停留小¶
腹急痛五心煩熱¶
¶
<pb:KR3e0045_WYG_026-8b>¶
　　阿膠(碎炒)　　　芎窮　　　　當歸(去蘆)¶
¶
　　人參(去蘆)　　　肉桂(去皮)　　　甘草(炒)¶
¶
　　芍藥　　　　牡丹皮(各一兩)　半夏(二兩半)¶
¶
　　吳茱茰(二兩各湯洗七次)　　　　　麥門冬(去心五兩半)¶
¶
　　右㕮咀每服三錢水一盞薑五片煎八分空心熱服¶
¶
　　調經散治經水或前或後或多或少或踰月不至或一¶
月而来皆可服¶
¶
　　川歸(酒洗一錢半)　麥門冬(去心二錢)¶
¶
<pb:KR3e0045_WYG_026-9a>¶
　　吳茱茰(擇去閉目者沸湯泡七次焙乾半錢)　　人參(去蘆)¶
¶
　　半夏(湯泡七次)　　白芍藥　　　牡丹皮(去心)¶
¶
　　川芎(各一錢)　　肉桂(半錢)　　　阿膠(炒)¶
¶
　　甘草(各七分半)¶
¶
　　右細切作一服水二盞加生薑三片煎至一盞空心¶
稍熱服¶
¶
　　逍遥散(和劑方)治血虚煩熱月水不調臍腸脹痛痰嗽潮¶
熱¶
¶
<pb:KR3e0045_WYG_026-9b>¶
　　甘草(炙半兩)　　當歸(去蘆炒)　　茯苓(去皮)¶
¶
　　芍藥　　　　白术　　　　柴胡(去苗各一兩)¶
¶
　　右㕮咀每服三錢水一盞煨薑一塊薄荷少許煎服¶
不拘時¶
¶
　　加减吳茱茰湯治衝任衰弱月候愆期或前或後或崩¶
漏不止赤白帶下小腹急痛每至經脉行時頭眩飲¶
食减少氣滿心忪肌膚不澤悉皆主之¶
¶
　　吳茱茰(半兩)　　麥門冬　　　乾薑¶
¶
<pb:KR3e0045_WYG_026-10a>¶
　　白茯苓　　　牡丹皮　　　南木香¶
¶
　　苦梗(各三錢)　　甘草(三錢半)　　當歸(半兩)¶
¶
　　北細辛(一錢半)　防風　　　　官桂(各一分)¶
¶
　　半夏(七錢)¶
¶
　　右㕮咀每服四錢水一盞半生薑五片棗子一枚煎¶
至七分去滓空心温服¶
¶
　　桃仁散治婦人月水不調或淋瀝不㫁㫁後復来狀如¶
瀉水四體虛翕不能飲食腹中堅痛不可行動月水¶
<pb:KR3e0045_WYG_026-10b>¶
或前或後或經月不来舉體沉重唯欲眠睡多思酸¶
物¶
¶
　　桃仁　　　　粉草　　　　半夏(各一兩)¶
¶
　　赤芍藥　　　生地黄(各三兩)　澤蘭葉¶
¶
　　川牛膝　　　當歸　　　　桂心¶
¶
　　牡丹皮　　　人參　　　　蒲黄¶
¶
　　川芎(各兩)¶
¶
　　右為粗末每服五大錢水盞半薑三片煎七分空心¶
<pb:KR3e0045_WYG_026-11a>¶
去滓温服¶
¶
　　牡丹散(和劑方)治血氣虚損内則月水不行外發潮熱肢¶
體羸困漸成骨蒸並宜服之¶
¶
　　桂心　　　　牡丹皮　　　芍藥¶
¶
　　𤣥胡索(炒)　　没藥(别研)　　　陳皮(去白)¶
¶
　　紅花　　　　當歸(去蘆)　　　甘草¶
¶
　　烏藥(各一兩)　　真蓬莪术　　鬼箭¶
¶
　　蘇木(各二錢半)　　乾漆(炒二兩)¶
¶
<pb:KR3e0045_WYG_026-11b>¶
　　右㕮咀每服三錢水一盞煎七分不拘時候¶
¶
　　内補當歸圓治血氣虚損月水不調或崩中漏下去血¶
過多肌體羸困及月水將行腰腿痛重並皆治之¶
¶
　　真蒲黄(炒七錢)　熟地黄(半兩)　　當歸(酒煮)¶
¶
　　阿膠(炒)　　　白芷　　　　續㫁¶
¶
　　乾薑(炮)　　　甘草(炙)　　　川芎(各四兩)¶
¶
　　肉桂　　　　附子(炮去皮臍)　　白芍藥(各一兩)¶
¶
　　白术　　　　吳茱茰(湯洗七次炒各三兩)¶
¶
<pb:KR3e0045_WYG_026-12a>¶
　　右為末煉蜜丸梧桐子大每服五十丸食前温酒下¶
¶
　　内炙散(和劑方)治婦人血氣虚損崩中漏下淋瀝不已或¶
凝積血塊腰腹刺痛凡月水不調血暈頭眩皆治¶
¶
　　藿香葉　　　丁香皮　　　熟乾地黄(洗焙)¶
¶
　　肉桂(去皮各一兩半)　甘草(炙)　　　當歸(去蘆)¶
¶
　　白术　　　　山藥　　　　白芷(各八兩)¶
¶
　　茴香(一兩半)　　藁本(去蘆)　　　乾薑(炮)¶
¶
　　川芎　　　　黄茋(去苗)　　　木香¶
¶
<pb:KR3e0045_WYG_026-12b>¶
　　白芍藥(各一兩)　　陳皮(去白四兩)¶
¶
　　右為末每服三錢水一盞薑五片艾十葉同煎空心¶
熱服温酒調下亦可如産後下血過多加蒲黄煎惡¶
露不快加當歸紅花煎嘔吐加藿香生薑煎¶
¶
　　温經湯(大全良方)治婦人血海虚寒月水不利¶
¶
　　當歸　　　　川芎　　　　芍藥¶
¶
　　桂心　　　　牡丹皮　　　莪术(各半兩)¶
¶
　　人參　　　　甘草　　　　牛膝(各一兩)¶
¶
<pb:KR3e0045_WYG_026-13a>¶
　　右㕮咀每服五錢水一盞半煎至八分温服不拘時¶
服¶
¶
　　凌花散(澹寮方)治婦人月水不行發熱腹脹¶
¶
　　當歸(酒浸)　　　凌霄花　　　劉寄奴¶
¶
　　紅花(酒浸候煎藥一二沸即入)　　　　　官桂(去皮)¶
¶
　　牡丹皮(酒洗)　　川白芷　　　赤芍藥¶
¶
　　延胡索(各等分)¶
¶
　　右㕮咀每服四錢水一盞酒半盞煎八分再入紅花¶
<pb:KR3e0045_WYG_026-13b>¶
煎熱服¶
¶
　　四製醋附丸(瑞竹堂方)治婦人女子經候不調¶
¶
　　香附子(去毛一斤作四分)¶
¶
　　一分好酒浸七日　　　一分小便浸七日¶
¶
　　一分鹽水浸七日　　　一分米醋浸七日(各焙乾)¶
¶
　　右為末醋糊丸如梧桐子大每服七十丸空心食前¶
鹽酒送下肥人依方服瘦人加澤蘭葉赤茯苓(各二兩)¶
¶
　　六合湯(濟生方)治婦人經事不行腹中結塊腰腿重痛¶
¶
<pb:KR3e0045_WYG_026-14a>¶
　　當歸　　　　白芍藥　　　官桂(去皮)¶
¶
　　熟地黄(洗)　　川芎　　　　蓬术(炮各等分)¶
¶
　　右㕮咀每服四錢水一盞煎七分空心服¶
¶
　　白薇圓(大全良方)治婦人月水不利四肢羸瘦漸覺虚乏¶
¶
　　當歸　　　　白薇　　　　栢子仁¶
¶
　　白芍藥　　　川芎　　　　白术¶
¶
　　桂心　　　　附子　　　　萆解¶
¶
　　木香　　　　細辛　　　　吳茱茰(各半兩)¶
¶
<pb:KR3e0045_WYG_026-14b>¶
　　人參　　　　石斛　　　　白茯苓¶
¶
　　川牛膝　　　澤蘭葉(各七錢半)　㯽榔(半兩)¶
¶
　　熟地黄(二兩)　　牡丹皮　　　紫石英(各一兩)¶
¶
　　右為末煉蜜圎如梧桐子大每服五十丸空心温酒¶
下¶
¶
　　茯苓補心湯(澹寮方)治婦人去血過多虚勞發熱¶
¶
　　用四物湯一兩參蘇飲三兩和勻生薑五片煎八分¶
温服(方見虛勞門)¶
¶
<pb:KR3e0045_WYG_026-15a>¶
　　増損四物湯(蘭室秘藏方)治血積¶
¶
　　當歸　　　　川芎　　　　白芍¶
¶
　　熟地黄　　　蓬莪术　　　京三稜¶
¶
　　官桂　　　　乾漆(炒烟盡各等分)¶
¶
　　右㕮咀每服五錢水二盞煎一盞去滓温服食前¶
¶
　　磨積圓(楊氏家藏方)治婦人積氣内攻經候不調腹脇膨脹¶
刺痛¶
¶
　　京三稜　　　莪术(各煨二兩)　　茴香(炒)¶
¶
<pb:KR3e0045_WYG_026-15b>¶
　　附子(炮)　　　川楝子肉　　白芍藥¶
¶
　　乾薑(炮各一兩半)　巴㦸(去心炒)　　當歸(洗)¶
¶
　　艾葉(醋炒各一兩七錢半)¶
¶
　　右為末酒糊圓如梧桐子大每服五十圓空心温酒¶
下¶
¶
　　麥門冬散(大全良方)治婦人客熱四肢煩悶疼痛飲食不下¶
¶
　　麥門冬　　　柴胡　　　　赤茯苓(各一兩)¶
¶
　　羚羊角　　　赤芍藥　　　桑白皮¶
¶
<pb:KR3e0045_WYG_026-16a>¶
　　黄耆(各三分)　　生地黄　　　甘草(各五錢)¶
¶
　　右㕮咀每服一兩水二盞生薑三片煎至一盞去滓¶
通口服¶
¶
　　黄耆散(大全良方)治婦人熱勞羸瘦四肢煩疼心燥口乾不¶
欲飲食¶
¶
　　人參　　　　黄芩　　　　當歸(各七錢半)¶
¶
　　柴胡(一兩半)　　黄耆　　　　地骨皮¶
¶
　　赤茯苓　　　麥門冬　　　生地黄¶
¶
<pb:KR3e0045_WYG_026-16b>¶
　　赤芍藥　　　白芍藥(各一兩)¶
¶
　　右㕮咀每服一兩水二盞薑五片煎至一盞去滓通¶
口食前服¶
¶
　　烏雞煎圓(秘方)治婦人百病虚勞血氣赤白帶下等證¶
¶
　　人參(二兩)　　　茯苓(三兩)　　　香附子(四兩)¶
¶
　　當歸(六兩)　　　官桂　　　　地骨皮(各二兩)¶
¶
　　生熟地黄(四兩)　黄耆(六兩)¶
¶
　　右用烏骨白雞一隻男用雌女用䧺籠住將黄耆末¶
<pb:KR3e0045_WYG_026-17a>¶
和炒麵圓雞頭大喂雞服生䏧吊死腸肚洗淨撏毛¶
搥碎骨入前藥雞腹内用酒醋各一瓶煑一宿取骨¶
焙枯研用汁打糊圓如梧桐子大每服五十圓鹽湯¶
下¶
¶
　　勝金圓(一方名不換金丸治婦人諸虚不足心腹疼痛一名勝金丹有沉香)治婦人久虚¶
無子産前産後一切病患兼療男子下虚無力此藥¶
能安胎催生姙娠臨月服五七圓産時减痛婦人無¶
子是子宫冷如服二十圓男女自至又治積年血風¶
<pb:KR3e0045_WYG_026-17b>¶
脚手麻痺半身不遂赤白帶下血如山崩及治産後¶
腹中結痛吐逆心痛子死腹中遶臍痛氣滿煩悶失¶
盖汗不出月水不通四肢浮腫無力血勞虚勞小便¶
不禁中風不語口禁産後痢疾消渇眼前見鬼迷暈¶
敗血上衝寒熱頭痛面色痿黄淋澁諸疾血下無度¶
血痢不止飲食無味産後傷寒虚煩勞悶産後血癖¶
産後羸瘦凡婦人衆疾不論年月日深並皆治之¶
¶
　　白芍藥　　　藁本　　　　石脂(赤白皆可)¶
¶
<pb:KR3e0045_WYG_026-18a>¶
　　川芎(不見火)　　牡丹皮　　　當歸¶
¶
　　白茯苓　　　人參　　　　白薇¶
¶
　　白芷　　　　桂心　　　　延胡索¶
¶
　　白术　　　　沒藥¶
¶
　　甘草(炙○江西安撫司沒藥甘草咸半)¶
¶
　　右十五味等分為細末煉蜜為圓如彈子大每服一¶
圓温酒化下初産子並用熱醋湯下空心食前¶
¶
　　此方係王子宣祖𫝊渠家凡婦人懷身便服此¶
<pb:KR3e0045_WYG_026-18b>¶
藥甚神妙常服尤好係在京師於能家𫝊到¶
¶
　　七製香附丸治婦人諸虚百損血氣不調月水前後結¶
成癥瘕或骨蒸發熱四肢無力並皆治之¶
¶
　　香附　　　　當歸(各二兩同用酒浸)香附¶
¶
　　莪术(各二兩同用童便浸)香附(二兩)　　　牡丹皮(一兩)¶
¶
　　艾葉(一兩同用米泔浸)香附　　　　烏藥(各二兩同用米泔浸)¶
¶
　　香附(二兩)　　　川芎　　　　𤣥胡(各一兩同用水浸)¶
¶
　　香附(二兩)　　　三稜　　　　柴胡(各一兩同用泔浸)¶
¶
<pb:KR3e0045_WYG_026-19a>¶
　　香附(二兩)　　　紅花(一兩)　　　烏梅肉(二十个同用鹽水浸)¶
¶
　　右作七處春浸三日夏浸二日秋浸七日冬浸十日¶
晒乾為末入藥汁打糊為丸如梧桐子大每服八十¶
丸臨卧酒調下¶
¶
　　王節齋曰婦人女子經脉不行多有脾胃損傷而致者¶
不可便認作經閉血死輕用通經破血之藥遇有此¶
證便湏審其脾胃如何若因飲食勞倦損傷脾胃少¶
食惡食泄㵼疼痛或因誤服汗下攻尅藥傷其中氣¶
<pb:KR3e0045_WYG_026-19b>¶
以致血少而不行者只宜補飬脾胃用白术為君茯¶
苓芍藥為臣佐以黄耆甘草陳皮麥芽川芎當歸柴¶
胡等藥脾旺則能生血而經自行矣又有飲食積滯¶
致損脾胃者亦宜消積補脾若脾胃無病果有血塊凝結方宜行血通經¶
¶
　　附子嗣¶
¶
　　子嗣方論¶
¶
　　内經曰隂搏陽别謂之有子(謂隂脉摶手其中别有陽脉也)是為血氣¶
<pb:KR3e0045_WYG_026-20a>¶
和平陽施而隂化也盖為人之夫婦猶天地然天地之¶
道隂陽和而後萬物育夫婦之道隂陽和而後男女生¶
是故欲求嗣者先須調其婦之經脉經脉既調則氣血¶
和平氣血和平則百病不生而樂乎有子矣丹溪云若¶
是肥盛婦人禀受盛厚恣於酒食之人經水不調不能¶
成胎謂之軀脂滿溢閉塞子宫宜行濕燥痰用半夏蒼¶
术台芎防風羗活滑石或𨗳痰湯之類若是怯瘦性急¶
之人經水不調不能成胎謂之子宫乾澁無血不能攝¶
<pb:KR3e0045_WYG_026-20b>¶
受精氣宜凉血降火或四物加香附黄芩柴胡飬血飬¶
隂等藥可宜東垣有六味地黄丸以補婦人之隂血不¶
足無子服之者能使胎孕¶
¶
　　又訣云三十時中兩日半二十八九君須筭落紅滿地¶
是佳期金水過時空霍亂霍亂之後枉費工樹頭樹底¶
覔殘紅但解開花能結子何愁丹桂不成叢此盖婦人¶
月經方絶金水纔生此時子宫正開乃受精結胎之候¶
妙合太和之時過此佳期則子宫閉而不受胎矣然男¶
<pb:KR3e0045_WYG_026-21a>¶
女之分各有要妙存焉如月候方經一日三日五日交¶
會者成男二日四日六日交會者成女過此則不孕矣¶
又云隂血先至陽精後衝縱氣来乗血開裹精隂外陽¶
内則成坎卦之象而為男若陽精先入隂血後參横氣¶
来助精開裹血隂内陽外則成離卦之象而為女若胎¶
成三月之内男女未分之時亦有轉女為男之術其法¶
以鉄斧一柄置於孕婦床蓆之下勿令人見知更佩䧺¶
黄一二兩於孕婦身左或佩萱花亦可已上三法皆驗¶
<pb:KR3e0045_WYG_026-21b>¶
不可輕忽𫝊曰不孝有三無後為大古詩云無官一身¶
輕有子萬事足誠哉是言也無嗣者宜深思之無怠¶
¶
　　詵詵圓(利劑方)治婦人衝任虚寒胎孕不成或多損墜¶
¶
　　澤蘭葉(一兩半)　肉桂(去皮五錢)　　當歸(洗焙)¶
¶
　　熟地黄(洗焙)　　川芎　　　　石斛(酒洗炒)¶
¶
　　白芍藥　　　牡丹皮　　　延胡索(各一兩)¶
¶
　　白术(一兩半)　　乾薑(炮半兩)¶
¶
　　右為末醋糊丸如梧桐子大每五十丸空心温酒下¶
¶
<pb:KR3e0045_WYG_026-22a>¶
　　艾附暖宫丸治婦人子宫虚冷帶下白淫面色痿黄四¶
肢痰痛倦怠無力飲食减少經脉不調血無顔色肚¶
腹時痛久無子息服藥更宜戒惱怒生冷累用經驗¶
¶
　　艾葉(大葉者去枝梗三兩)香附(去毛六兩俱要合時採者用醋五升以瓦礶煮一晝夜搗¶
¶
　　爛分餅慢火焙乾)　　吳茱茰(去枝梗)　大川芎(雀胎者)¶
¶
　　白芍藥(□酒炒)　黄耆(取黄色白色軟者各二兩)¶
¶
　　川椒(酒洗三兩)　　續㫁(去蘆一兩五錢)　生地黄(生用一兩酒洗焙乾)¶
¶
　　官桂(五錢)¶
¶
<pb:KR3e0045_WYG_026-22b>¶
　　右為細末上好米醋打糊為丸如梧桐子大每服五七¶
十丸淡醋湯食逺送下修合日宜天徳合月徳合日¶
壬子日精選藥材為妙耳¶
¶
　　烏雞丸治婦人羸弱血虚有熱經水不調崩漏帶下骨¶
蒸等疾不能成胎¶
¶
　　用白毛烏骨公雞一隻重二斤半許閉死去毛膓净¶
用艾四兩青蒿四兩剉碎納一半在雞腸用空酒壜¶
一隻納雞并餘艾蒿在内用童便和水灌令沒雞二¶
<pb:KR3e0045_WYG_026-23a>¶
寸許煮絶乾取出去骨餘俱搗爛如薄餅狀焙乾研¶
為細末¶
¶
　　南香附子去毛淨一斤分作四分米泔水浸一分¶
童便浸一分醋浸一分酒浸一分春秋二日夏一¶
日冬四日取出晒乾¶
¶
　　熟地黄(四兩)　　當歸(酒浸洗)　　白芍藥¶
¶
　　鱉甲(醋浸炙黄色)　遼人參(各三兩)　川牛膝(去蘆)¶
¶
　　白术　　　　知母(各二兩)　　川芎(三兩半)¶
¶
<pb:KR3e0045_WYG_026-23b>¶
　　牡丹皮(去心)　　貝母　　　　柴胡(各二兩)¶
¶
　　地骨皮　　　乾薑　　　　𤣥胡索¶
¶
　　黄連(炒各一兩)　　秦芃(一兩半)　　黄耆¶
¶
　　白茯苓(去木一兩)　生地黄(懐慶者勿犯鉄三兩)¶
¶
　　右并香附共為細末并雞末酒醋糊為丸如梧子大¶
每服五六十丸漸加至七八十丸温酒下或米飲下¶
亦得忌煎炒辛辣之物及莧菜¶
¶
　　白薇丸(大全良方)治婦人無子¶
¶
<pb:KR3e0045_WYG_026-24a>¶
　　白薇　　　　牡䝉　　　　藁本(各五分)¶
¶
　　薑黄　　　　當歸　　　　熟地黄(各七分)¶
¶
　　川芎　　　　人參　　　　栢子仁¶
¶
　　石斛　　　　桂心　　　　附子(炮)¶
¶
　　五味子　　　防風　　　　甘草¶
¶
　　川牛膝　　　吳茱茰　　　桑寄生(各六分)¶
¶
　　川椒(二分)　　　禹餘粮(八分)¶
¶
　　右為末煉蜜丸如梧桐子大空心酒下三十丸日二¶
<pb:KR3e0045_WYG_026-24b>¶
服忌生菜葱熱麫蕎麥蒜猪肉炙&KR1020;葵菜蕪荑菘菜¶
海藻粘食臭物¶
¶
　　孕育備論¶
¶
　　經云少隂脉動甚者有子厥㫖何哉曰手少隂之經屬¶
心足少隂之經屬腎心之所主者血腎之所主者精精¶
血合氣而成之也然而胞門子户又所以為精血之會¶
其於尺部二脉尤有可驗者焉且婦人尺部之脉滑是¶
為血實必主月事不行若其来㫁絶或中絶而不至者¶
<pb:KR3e0045_WYG_026-25a>¶
此皆無孕惟滑而不絶畧無間㫁於其間此則真胎孕¶
之脉也○婦人懐胎臟氣擁閉不可多睡不可憂懼勞¶
役不可啖食粘滯辛辣强硬之物又不可妄施針灸所¶
貴時行數步調暢自適使氣得其平若酒麺炙&KR1020;熱毒¶
熏蒸若感觸風邪傅染熱氣若誤服藥餌破血動胎若¶
七情内傷快意縱慾則易致漏胎若腹痛方来用力太¶
早若覺則驚動胎轉未得若抱持不正奔突後趨若近¶
産多淫觸犯禁忌則易致産難既産之後或過用心力¶
<pb:KR3e0045_WYG_026-25b>¶
或素有痰阻或血虚氣逆或虚極乗寒則血暈眩悶之¶
證生矣○然而安胎之法有二因母病以致動胎者但¶
療母病其胎自安或胎氣不堅因觸動以致母病者則¶
安胎而母自産以膠艾湯芎歸湯各半縮砂佐之為良¶
難産之劑前所謂四物湯加吳茱茰入醋夾煎黒神散¶
用乳香煎湯調下皆其要藥産後血暈先以舊漆器燒¶
煙㣲向其鼻次則五靈脂末半生半炒入蘇合香圓百¶
沸湯調與之或黒神散入麝少許調以紫蘇湯或花蘂¶
<pb:KR3e0045_WYG_026-26a>¶
石散用童子小便温温調劑可也損孕驗法婦人面色¶
青手足冷指甲黒而且遍體不仁腰腹痛割其或面青¶
唇青以至舌間黯黒口角沫出則不容以人力勝之大¶
要將産腹痛萬勿驚動且須凭物而行直至腰疼子逼¶
育門方可用力盖腎繫於腰而胎繫於腎故也○俗於¶
産下多用理中丸然蜜甘而滯不若但用理中湯俗於¶
小兒初誕多用黄連然差苦傷胃不若但用甘草炙煎¶
綿蘸入口良久迭用惡物自出俗於胎孕已成多服滑¶
<pb:KR3e0045_WYG_026-26b>¶
胎枳殻散然枳殻㣲寒須以縮砂烏藥為佐産後飯食¶
米飲勿用産後盥洗沸湯是常調血以四物逐瘀以黒¶
神人所共知也若夫順氣等劑胎前産後尤當兼施而¶
並用之(血暈昏迷切勿用降真香熏之以塞其氣)¶
¶
　　論王叔和劉元賔别男女法¶
¶
　　叔和以左手太陽浮大為男右手太隂沉細為女元賔¶
以右手浮大為女左手沉實為男較是二説不無抵牾¶
然即其脉經本㫖而詳之又有若異而實同者經曰左¶
<pb:KR3e0045_WYG_026-27a>¶
手沉實為男右手浮大為女又曰左右手俱浮大者生¶
二女俱沉實者生二男元賔之所主者此也經曰左手¶
尺中浮大者男右手尺中沉細者女又曰尺脉俱浮産¶
二男尺脉俱沉産二女叔和之所主者此也何者沉細¶
之説與沉實之義不同左尺浮大之説與右手浮大者¶
亦異欲知男女之法大抵沉實者可以為男沉細者㫁¶
然為女右手浮大者固知其女左尺浮大者大抵皆男¶
沉細為女沉實為男即所謂諸陽為男諸隂為女者是¶
<pb:KR3e0045_WYG_026-27b>¶
也左尺浮大為男右手浮大為女即所謂左疾為男右¶
疾為女者是也元賔言其詳盖合左右手而别隂陽叔¶
和言其畧特不過脉經論尺脉之義矣尚何有異同之¶
辨哉¶
¶
　　聖惠云凡脈得太陽為男得太隂為女蓋太陽則浮太隂¶
則沉也脈經云尺脈左偏大為男尺脈右偏大為女左右¶
俱大産二子大者大而有力也左右手脈俱疾二子脈來¶
縱横逆而不順並主夾胎左尺脈帶强右尺帶弱者為¶
<pb:KR3e0045_WYG_026-28a>¶
男右尺脈帶强左尺帶弱者為女胎婦遣面南而行忽從¶
後呼之左回首者為男右回首者為女或於厠所呼之¶
亦同又胎婦其夫左乳有核者生男右乳有核者生女¶
附胎前諸方¶
¶
　　安胎當歸湯(大全良方)療姙娠五月舉動驚愕胎動不安下¶
墜小腹痛引腰脇小便疼痛下血¶
¶
　　當歸　　　　阿膠　　　　川芎¶
¶
　　人參(各一兩)　　棗子(二枚)　　　艾(一虎口)¶
¶
<pb:KR3e0045_WYG_026-28b>¶
　　右細切酒水各三升合煑至三升内膠令烊分二服¶
腹中當安小便當煖也○一方有甘草無參棗¶
¶
　　旋覆花湯(大全良方)療姙娠六七月間胎不安常處亦名阻¶
病¶
¶
　　旋覆花(一兩)　　厚朴　　　　白术¶
¶
　　枳殻　　　　黄芩　　　　茯苓(各三兩)¶
¶
　　半夏(炒一方無)　　芍藥　　　　生薑(各二兩)¶
¶
　　右㕮咀每服一兩水鍾半煎至一鍾去滓温服食前¶
<pb:KR3e0045_WYG_026-29a>¶
忌羊肉餳醋桃李雀肉¶
¶
　　阿膠散(大全良方)治姙娠胎動腹中痞痛不思飲食¶
¶
　　白茯苓　　　白术　　　　川芎¶
¶
　　阿膠(炒各七錢半)　當歸(炒)　　　陳皮(各一兩)¶
¶
　　甘草(二錢半)¶
¶
　　右㕮咀每服八錢生薑三片棗二枚水一鍾半煎至¶
八分食前温服¶
¶
　　當歸散(金匱方)姙娠宜常服之¶
¶
<pb:KR3e0045_WYG_026-29b>¶
　　當歸　　　　川芎　　　　白芍藥¶
¶
　　黄芩(各一兩)　　白术(半兩)¶
¶
　　右五味為末酒飲調服方寸匕日二次或用酒糊為¶
丸如梧桐子大每服五十丸茶湯任下空心食前服¶
日三次¶
¶
　　桑寄生散(濟生方)治胎漏經血妄行淋瀝不已¶
¶
　　當歸(去蘆酒浸)　　桑寄生　　　川續㫁(酒浸)¶
¶
　　川芎　　　　白术　　　　香附子(炒去毛)¶
¶
<pb:KR3e0045_WYG_026-30a>¶
　　阿膠(蛤粉炒成珠)　人參　　　　茯神(去木各一兩)¶
¶
　　甘草(炙五錢)¶
¶
　　右㕮咀每服四錢水一鍾薑五片煎七分去滓不拘¶
時服¶
¶
　　半夏茯芩湯(和劑方)治姙娠惡阻惡聞食氣胷膈痰逆嘔¶
吐¶
¶
　　旋覆花　　　陳皮(去白麸炒)　　桔梗¶
¶
　　白芍藥　　　人參(去蘆)　　　甘草(炙)¶
¶
<pb:KR3e0045_WYG_026-30b>¶
　　川芎(各半兩)　　半夏(炮二兩二錢半)　赤茯苓¶
¶
　　熟苄(各七錢半)¶
¶
　　右㕮咀每服四錢水一鍾薑四片煎七分空心熱服¶
¶
　　竹茹湯(和劑方)治姙娠嘔吐頭痛眩暈¶
¶
　　橘紅(去白一兩)　　人參　　　　麥門冬(去心)¶
¶
　　白术(各一兩)　　甘草(二錢半)　　厚朴(薑製)¶
¶
　　白茯苓(各半兩)¶
¶
　　右㕮咀每服五錢水一鍾薑五片入竹茹一塊如彈¶
<pb:KR3e0045_WYG_026-31a>¶
子大同煎至八分温服不拘時¶
¶
　　竹葉湯(簡易方)治姙娠心驚膽怯終日煩悶證曰子煩¶
¶
　　白茯苓(四兩)　　防風　　　　麥門冬(去心)¶
¶
　　黄芩(各三兩)¶
¶
　　右㕮咀每服四錢水一鍾竹葉五片煎服不拘時¶
¶
　　羚羊角散(永類經方)治姙娠中風頭項强直筋脉攣急言語¶
蹇澁痰涎不利或時發搐不省人事名曰子癎¶
¶
　　羚羊角(鎊)　　川獨活　　　酸棗仁(炒)¶
¶
<pb:KR3e0045_WYG_026-31b>¶
　　五加皮(各半錢)　薏苡仁　　　防風¶
¶
　　當歸　　　　川芎　　　　茯神¶
¶
　　杏仁(各四分)　　木香　　　　甘草(各二分半)¶
¶
　　右㕮咀每服四錢水一鍾薑五片煎七分不拘時服¶
¶
　　防風湯(大全良方)治姙娠中風卒倒心神悶亂口噤不能言¶
四肢强怠¶
¶
　　防風　　　　寄生　　　　葛根(各一兩)¶
¶
　　菊花　　　　防已　　　　細辛¶
¶
<pb:KR3e0045_WYG_026-32a>¶
　　秦芁　　　　當歸　　　　官桂¶
¶
　　茯神　　　　甘草　　　　羚羊角(各半兩)¶
¶
　　右㕮咀每服四錢水一鍾半生薑三片煎至八分去¶
滓加竹瀝半合温服不拘時¶
¶
　　全生白术散(簡易方)治姙娠面目虚浮肢體腫如水氣名¶
曰子腫¶
¶
　　白术　　　　生薑皮　　　大腹皮¶
¶
　　陳皮　　　　白茯苓皮(各半兩)¶
¶
<pb:KR3e0045_WYG_026-32b>¶
　　右為末每服二錢米飲調下不拘時¶
¶
　　腎著湯(大全良方)治姙娠腰脚腫¶
¶
　　茯苓　　　　白术(各四錢)　　杏仁¶
¶
　　甘草(各三錢)¶
¶
　　右㕮咀每服八錢水二鍾煎至一鍾去滓通口食前¶
¶
　　安榮散(劑生方)治姙娠小便澁少遂成淋瀝名曰子淋¶
¶
　　麥門冬(去心)　　通草　　　　滑石(各三錢)¶
¶
　　當歸(去蘆酒浸)　　燈心　　　　甘草(各半兩)¶
¶
<pb:KR3e0045_WYG_026-33a>¶
　　人參　　　　細辛(各一兩)¶
¶
　　右為細末煎麥門冬湯調下不拘時¶
¶
　　紫蘇飲(濟生方)治胎氣不和凑上心腹脹滿疼痛謂之子¶
懸¶
¶
　　大腹皮　　　川芎　　　　白芍藥¶
¶
　　陳皮(去白)　　　紫蘇葉　　　當歸(去蘆酒浸各一兩)¶
¶
　　人參　　　　甘草(各半兩)¶
¶
　　右㕮咀每服四錢水一鍾生薑五片葱白七寸煎至¶
<pb:KR3e0045_WYG_026-33b>¶
七分空心温服¶
¶
　　獨聖散治胎前心腹諸痛胎動不安此藥安胎止痛行¶
氣故也若非八九箇月不宜多服¶
¶
　　砂仁(不拘多少去皮畧炒)¶
¶
　　右為細末每服一匕熱酒或艾湯米飲鹽湯皆可調¶
服如覺胎中熱即安矣大抵姙婦不可缺此¶
¶
　　束胎散第八箇月可服¶
¶
　　炒黄芩(夏一兩春秋七錢半冬五錢)　　　白术(不見火)¶
¶
<pb:KR3e0045_WYG_026-34a>¶
　　陳皮(各二兩)　　茯苓(七錢半不見火)¶
¶
　　右為末粥丸服¶
¶
　　逹生散又名束胎散¶
¶
　　大腹皮(三錢)　　人參　　　　陳皮¶
¶
　　紫蘇(莖葉各半錢)　白术　　　　芍藥¶
¶
　　歸身尾　　　甘草(炙二錢)¶
¶
　　右作一服入青葱五葉黄楊腦十箇此即黄楊樹葉¶
稍兒也或加枳殻砂仁以水煎食後服於八九箇月¶
<pb:KR3e0045_WYG_026-34b>¶
服十數貼甚得力夏月加黄芩冬不必加春加川芎¶
或有别證以意消息於后氣虚加參术氣實倍香附¶
陳皮血虚倍當歸加地黄形實倍紫蘇性急加黄連¶
有熱加黄芩濕痰加滑石半夏食積加山查食後易¶
飢倍黄楊腦有痰加半夏腹痛加木香桂¶
¶
　　又方治難産¶
¶
　　砂仁　　　　香附(醋煮)　　　枳殻¶
¶
　　甘草¶
¶
<pb:KR3e0045_WYG_026-35a>¶
　　右為末湯調下以香油蜜小便和匀各半鍾調益母¶
草末¶
¶
　　催生¶
¶
　　白芷灰　　　百草霜　　　滑石¶
¶
　　右為末用芎歸煎湯調下或薑汁服¶
¶
　　天麻丸易産¶
¶
　　天麻(即益母草六月間連根採隂乾)¶
¶
　　右為末不拘多少煉蜜丸如龍眼大臨睡時溫酒或¶
<pb:KR3e0045_WYG_026-35b>¶
白湯化一丸能除産後百病¶
¶
　　催生丹療産婦生理不順産育艱難或横或逆大有神¶
効宜天醫日合¶
¶
　　十二月兎腦(去膜碾如泥)　　　　通明乳香(研細)¶
¶
　　母丁香(研為末各一錢)麝香(一字硏細)¶
¶
　　右以乳麝丁香拌勻入兎腦髓和丸雞頭大隂乾油¶
紙宻封固臨産服一丸温水送下立産男左女右手¶
中握藥出神驗¶
¶
<pb:KR3e0045_WYG_026-36a>¶
　　風寒熱病¶
¶
　　表虚六合湯(聖惠方)若姙娠傷寒中風表虚自汗頭痛項¶
强身熱惡風脉浮而弱太陽經病宜服¶
¶
　　四物湯(四兩)　　桂枝　　　　地骨皮(各七錢)¶
¶
　　表實六合湯(聖惠方)若姙娠傷寒頭痛身熱無汗脉浮𦂳¶
惡寒太陽經病宜服¶
¶
　　四物湯(四兩)　　麻黄　　　　細辛(各半兩)¶
¶
　　風濕六合湯(聖惠方)若姙娠傷寒中風濕之氣肢節煩疼¶
<pb:KR3e0045_WYG_026-36b>¶
脉浮而濇頭痛太陽標病也宜服¶
¶
　　四物湯(四兩)　　防風　　　　蒼术(製各七錢)¶
¶
　　升麻六合湯(聖惠方)若姙娠傷寒下後過經不愈温毒發¶
斑如錦文宜服¶
¶
　　四物湯(四兩)　　升麻　　　　連翹(各七錢)¶
¶
　　柴胡六合湯(聖惠方)若姙娠傷寒胷滿痛而脉弦少陽頭¶
昏項强宜服¶
¶
　　四物湯(四兩)　　柴胡　　　　黄芩(各七錢)¶
¶
<pb:KR3e0045_WYG_026-37a>¶
　　大黄六合湯(聖惠方)若姙娠傷寒大便硬小便赤氣滿而脈¶
沉數陽明太陽本病也急下之宜服¶
¶
　　四物湯(四兩)　　大黄(五錢)　　　桃仁(十箇去皮尖麸炒)¶
¶
　　厚朴六合湯(聖惠方)若姙娠傷寒汗下後虛痞脹滿者陽¶
明本病也宜服亦治咳嗽喘滿¶
¶
　　四物湯(四兩)　　厚朴　　　　枳實(麸炒各五錢)¶
¶
　　人參六合湯(聖惠方)若姙娠傷寒汗下後咳嗽不止者宜¶
服¶
¶
<pb:KR3e0045_WYG_026-37b>¶
　　四物湯(四兩)　　人參　　　　五味子(各五錢)¶
¶
　　梔子六合湯(聖惠方)若姙娠傷寒汗下後不得眠者宜服¶
¶
　　四物湯(四兩)　　梔子　　　　黄芩(各五錢)¶
¶
　　石膏六合湯(聖惠方)若姙娠傷寒身熱大渇蒸熱而煩脉¶
長而大者宜服¶
¶
　　四物湯(四兩)　　石膏　　　　知母(各五錢)¶
¶
　　茯苓六合湯(聖惠方)若姙娠傷寒小便不利太陽本病宜¶
服¶
¶
<pb:KR3e0045_WYG_026-38a>¶
　　四物湯(四兩)　　茯苓　　　　澤㵼(各五錢)¶
¶
　　琥珀六合湯(聖惠方)若姙娠傷寒太陽本病小便赤如血¶
狀者宜服¶
¶
　　四物湯(四兩)　　琥珀　　　　茯苓(各五錢)¶
¶
　　膠艾六合湯(聖惠方)若姙娠傷寒汗下後血漏不止胎氣¶
損者冝服¶
¶
　　四物湯(四兩)　　阿膠　　　　艾葉(各五錢)¶
¶
　　一方加甘草同上一方加乾薑甘草黄耆¶
¶
<pb:KR3e0045_WYG_026-38b>¶
　　附子六合湯(聖惠方)若姙娠傷寒四肢拘急身凉㣲汗腹¶
中痛脉沉而遲少隂病也宜服¶
¶
　　四物湯(四兩)　　附子(炮去皮臍)　　桂(各五錢)¶
¶
　　前胡湯(大全良方)治姙娠傷寒頭痛壯熱肢節煩疼¶
¶
　　石膏(一錢二分)　　前胡(六分)　　　甜竹葉(三分)¶
¶
　　黄芩　　　　大青(各五分)　　知母¶
¶
　　梔子(各四分)¶
¶
　　右㕮咀每服八錢水一盞半葱白三寸煎至八分去¶
<pb:KR3e0045_WYG_026-39a>¶
滓温服不拘時外䑓無甜竹葉¶
¶
　　黄耆解肌湯(聖惠方)治姙娠傷風自汗¶
¶
　　人參　　　　黄耆　　　　當歸¶
¶
　　川芎　　　　甘草(各半兩)　　芍藥(六錢)¶
¶
　　右㕮咀每服八錢水二盞煎至八分去滓温服不拘¶
時加蒼术生地黄亦可¶
¶
　　百合散(濟生方)治姙娠風壅咳嗽痰喘滿悶¶
¶
　　百合(蒸)　　　紫苑茸(洗)　　貝母(去心)¶
¶
<pb:KR3e0045_WYG_026-39b>¶
　　白芍藥　　　前胡(去蘆)　　　赤茯苓(去皮)¶
¶
　　桔梗(去蘆炒各一兩)　甘草(炙五錢)¶
¶
　　右㕮咀每服四錢水一盞薑五片煎至八分去滓温¶
服不拘時¶
¶
　　馬兠鈴散(大全良方)治姙娠胎氣壅滯咳嗽喘急¶
¶
　　馬兠鈴　　　桔梗　　　　人參¶
¶
　　甘草　　　　貝母(各五錢)　　陳皮¶
¶
　　大腹皮　　　紫蘇　　　　桑白皮(各一兩)¶
¶
<pb:KR3e0045_WYG_026-40a>¶
　　五味子(七錢)¶
¶
　　右㕮咀每服八錢生薑三片水一盞半煎至八分去¶
滓食後温服¶
¶
　　食公下氣湯(大全良方)治姙娠心腹脹滿兩脇妨悶不下飲¶
食四肢無力¶
¶
　　羗活　　　　赤芍藥　　　甘草¶
¶
　　㯽榔　　　　青皮　　　　大腹皮¶
¶
　　陳皮　　　　赤茯苓　　　半夏¶
¶
<pb:KR3e0045_WYG_026-40b>¶
　　桑白皮　　　官桂(各五錢)　　紫蘇(二兩)¶
¶
　　右㕮咀每服八錢生薑五片棗一枚水一盞半煎至¶
八分去滓食前服¶
¶
　　香桂散(大全良方)下死胎¶
¶
　　麝香(叧研五分)　　官桂(末三錢)¶
¶
　　右共和勻用温酒一盞調服湏臾如手推下¶
¶
　　一字神散(大全良方)治子死腹中胎不下胞破不生此方累¶
有効驗¶
¶
<pb:KR3e0045_WYG_026-41a>¶
　　鬼臼(不拘多少黄色者去毛)¶
¶
　　右研為末以手指撚之如粉極細為度此藥不用羅¶
每服三錢用無灰酒一盞同煎至八分通口服立生¶
如神¶
¶
　　附産後諸方¶
¶
　　王節齋曰凡婦人産後隂血虛陽無所依而浮散於外¶
故多發熱治法用四物湯補隂血而以炙乾薑之苦¶
温從治收其浮散使歸依於隂然産後脾胃虛多有¶
<pb:KR3e0045_WYG_026-41b>¶
過服飲食傷滯而發熱者悮作血虛則不効矣但遇¶
産後發熱者湏審問服何飲食有無傷積胷膈飽悶¶
噯氣惡食泄㵼等證只作傷食治之若發熱而飲食¶
自調者方用補血證法産後無得令虛當大補氣血¶
為先雖有雜證以末治之一切病多是血虛皆不可¶
發表産後中風切不可作風治必大補氣血為主然¶
後治痰當以左右手之脉分其血氣多少而治産後¶
中風口眼喎斜切不可服小續命湯産後水腫必用¶
<pb:KR3e0045_WYG_026-42a>¶
大補氣血為主少佐蒼术茯苓使水自利産後大發¶
熱必用乾薑輕者用茯苓淡滲其熱一應寒苦并發¶
表之藥皆不可用産後發熱惡寒皆属血虛左手脉¶
不足補血藥多於補氣藥惡寒發熱腹痛者當去惡¶
血腹滿者不是産後發熱乳汁不通及膨者無子當¶
消用麥蘖二兩炒研細末清湯調下作四服有子者¶
用木通通草猪蹄煎服凡産後有病先固正氣前條¶
云産後大熱必用乾薑或曰用薑者何也曰此熱非¶
<pb:KR3e0045_WYG_026-42b>¶
有餘之熱乃隂虛生内熱耳故以補隂藥大劑服之¶
且乾薑能入肺和肺氣入肝分引血藥生血然不可¶
獨用必與補隂藥同用此造化自然之妙非天下之¶
至神孰能與於此乎産後脉洪數産前脉細小澁弱¶
多死懐孕者脉主洪數已産而洪數不叚者多主死¶
¶
　　一方産後補虛¶
¶
　　人參　　　　白术(各一錢)　　茯苓¶
¶
　　歸身尾　　　陳皮　　　　川芎(各半錢)¶
¶
<pb:KR3e0045_WYG_026-43a>¶
　　甘草(炙三分)　　有熱加黄芩(一錢)¶
¶
　　生薑三片水煎服¶
¶
　　産後消血塊方¶
¶
　　滑石(三錢)　　　沒藥　　　　血竭(各二錢如無牡丹皮代之)¶
¶
　　右為末醋糊丸如惡露不下以(闕)¶
¶
　　皮湯下瓦壠子能消血塊¶
¶
　　又方治産後泄㵼¶
¶
　　黄芩　　　　白术　　　　川芎¶
¶
<pb:KR3e0045_WYG_026-43b>¶
　　茯苓　　　　乾薑　　　　滑石¶
¶
　　陳皮　　　　炒芍藥　　　甘草(炙)¶
¶
　　右㕮咀水煎服¶
¶
　　又方治産後惡露不盡小腹作痛¶
¶
　　五靈脂　　　香附　　　　一方加蛤粉¶
¶
　　右為末醋糊丸甚者入桃仁不去尖用¶
¶
　　參术膏治産後胞損成淋瀝證¶
¶
　　人參(二錢半)　　白术(二錢)　　　桃仁¶
¶
<pb:KR3e0045_WYG_026-44a>¶
　　陳皮　　　　茯苓(各一錢)　　黄耆(一錢半)¶
¶
　　甘草(炙五分)¶
¶
　　右㕮咀水煎猪羊胞後入藥作一服¶
¶
　　奪命丹(濟生方)治産後血入衣中脹滿衝心久而不下或¶
去血過多肺氣喘促謂之孤陽絶隂亦難治之證宜¶
急取鞋底炙熱小腹上下熨之次進此藥¶
¶
　　附子(炮去皮臍半兩)　牡丹皮(去心)　　乾漆(炒令烟盡各一兩)¶
¶
　　右為末用酸醋一升大黄末一兩同熬成膏和藥丸¶
<pb:KR3e0045_WYG_026-44b>¶
如梧桐子大每服五十丸温酒送下¶
¶
　　花蘂石散治産後胎衣不下極有神效(方見跌撲門)¶
¶
　　返魂丹治生産一十六證一名益母丸¶
¶
　　野天麻(一名益母草方梗四五月節間開紫花時採花葉子隂乾半斤)¶
¶
　　木香(五錢)　　　赤芍藥(六錢)　　當歸(七錢)¶
¶
　　右同為末煉蜜丸如彈子大每服一丸隨飲子下¶
¶
　　子死腹中冷痛小便流出腹脹四肢冷爪甲青黒童¶
便酒和匀煎沸化下○産後惡血不盡臍腹刺痛童¶
<pb:KR3e0045_WYG_026-45a>¶
便和酒化下○産時面垢顔赤胎衣不下敗血自下¶
如帶或横生不順心悶欲死童便酒薄荷自然汁和¶
匀化下鹽酒亦可○産後三四日起卧不得眼暗生¶
花口乾煩燥心亂見鬼狂言不省人事童便酒薄荷¶
汁下○産後煩渇呵欠不思飲食手足麻疼温米飲¶
下○産後浮腫氣喘小便澁咳嗽惡心口吐酸水脇¶
痛要痛無力酒下○産後寒熱如瘧臍腸作痛米湯¶
下桂枝湯亦可○産後中風牙闗𦂳急半身不遂失¶
<pb:KR3e0045_WYG_026-45b>¶
音不語童便和酒下○産後大便秘心煩口渇童便¶
酒化下薄荷自然汁亦可○産後痢疾月未滿食冷¶
物與血相擊或有積棗湯化下○産後身體百節疼¶
痛温米飲下○産後崩中盖是傷酸物狀如雞肝脊¶
背悶倦糯米秦芁湯下桂枝湯下亦可産後食熱麫¶
壅結成塊四肢無力睡後汗出不止月水不調久成¶
骨蒸勞童便和酒下○産後嘔逆虚脹酒下○産後¶
鼻衂口乾舌黒童便酒下○産後赤白帶下秦芁同¶
<pb:KR3e0045_WYG_026-46a>¶
糯米煎湯下¶
¶
　　黒神散(和劑方)治婦人産後惡露不盡胎衣不下血氣攻¶
心眩暈等證¶
¶
　　黒豆(炒半斤)　　熟地黄　　　當歸(酒浸去蘆)¶
¶
　　肉桂(去皮)　　　乾薑(炮)　　　甘草(炙)¶
¶
　　芍藥　　　　蒲黄(各四兩)　　濟生方除蒲黄加¶
¶
　　附子¶
¶
　　右為末每服二錢熱酒調下¶
¶
<pb:KR3e0045_WYG_026-46b>¶
　　清魂散(濟生方)治産後血暈昏不知人更宜先取乾漆或¶
漆器燒烟鼻中薫之頻置醋炭房内次進此藥¶
¶
　　澤蘭葉　　　人參(去蘆一兩)　　荆芥穗(四兩)¶
¶
　　甘草(炙八錢)　　川芎(二兩)¶
¶
　　右為末每服二錢熱湯温酒各半盞調匀灌下¶
¶
　　愈風散(聖惠方)療産後中風不省人事口噤牙𦂳手足瘈¶
瘲如角弓狀口吐涎沫亦治血暈四肢强直或築心¶
眼倒吐㵼欲死¶
¶
<pb:KR3e0045_WYG_026-47a>¶
　　荆芥穗(畧焙)　　當歸身尾(各等分)¶
¶
　　右為末每服三錢豆淋酒調下用童子小便亦可其¶
効如神口噤者斡開灌之或吹鼻中皆効一方用蜜¶
丸或麫糊丸如梧子大每服五十丸空心米湯下¶
¶
　　人參湯(永類鈐方)治産後諸虚不足發熱盗汗¶
¶
　　人參(去蘆)　　　歸身¶
¶
　　右等分為末猪腰子一隻去膜切作片子以水三升¶
糯米半合葱二莖煮米熟取清汁一盞入藥二錢煎¶
<pb:KR3e0045_WYG_026-47b>¶
至八分不拘時服¶
¶
　　黄龍湯(大全良方)治婦人寒熱頭痛嘿嘿不欲食脇下痛嘔¶
逆痰氣及産後傷風熱入胞室寒熱如瘧并經水適¶
来適㫁病後勞後餘熱不解¶
¶
　　柴胡(四錢八分)　　黄芩　　　　人參¶
¶
　　甘草(各一錢八分)¶
¶
　　右作一服用水二盞煎至一盞去滓温服不拘時服¶
¶
　　漢防己散(大全良方)治産後風虛氣壅上攻頭面浮腫¶
¶
<pb:KR3e0045_WYG_026-48a>¶
　　漢防己　　　猪苓　　　　枳殻¶
¶
　　桑白皮(各兩)　　商陸　　　　甘草(各七錢半)¶
¶
　　右㕮咀每服八錢水一盞半生薑三片煎至八分去¶
滓温服無時一方空心服¶
¶
　　參蘇飲(聖惠方)治婦人産後血入於肺面赤發腫欲死者¶
¶
　　人參(一兩為末)　　蘇木(二兩搥碎)¶
¶
　　右用水二碗煮取一碗去滓調人參末隨時加减服¶
¶
　　玉露散(大全良方)治産後乳脉不行身體壯熱疼痛頭目昏¶
<pb:KR3e0045_WYG_026-48b>¶
痛大便澁滯悉能治之凉膈壓熱下乳¶
¶
　　人參　　　　白茯苓　　　甘草(各半兩)¶
¶
　　桔梗(炒)　　　川芎　　　　白芷(各一兩)¶
¶
　　當歸(二錢半)　　芍藥(七錢半)¶
¶
　　右㕮咀每服四錢水一鍾半煎至七分去滓温服食¶
後如頭熱甚大便秘加大黄二錢半¶
¶
　　湧泉散治因氣乳汁少¶
¶
　　瞿麥穗　　　麥門冬(去心)　　王不留行¶
¶
<pb:KR3e0045_WYG_026-49a>¶
　　𦂳龍骨　　　川山甲(炮黄各等分)¶
¶
　　右為細末每服一錢熱酒調下先食猪蹄羮後服藥¶
以木梳左右乳上梳三十餘下日三服¶
¶
　　猪蹄湯(澹療方)治妳婦氣少力衰脉澁不行絶乳汁¶
¶
　　猪蹄(七孔者一隻)　通草(五兩)¶
¶
　　右將猪蹄净洗依食法事治次用水一斗同通草浸¶
煮得四五升取汁飲之¶
¶
　　歌曰¶
¶
<pb:KR3e0045_WYG_026-49b>¶
　　婦人吹乳意如何　　皂角燒灰蛤粉和¶
¶
　　熱酒一盃調八字　　湏㬰揉散笑呵呵¶
¶
　　理中湯(方見中寒門)¶
¶
　　蘇合香圓(方見咳嗽門)¶
¶
　　四物湯(方見調經類)¶
¶
　　論崩中帶下¶
¶
　　下部出血不止謂之崩中穢液常流謂之帶下崩中失¶
血多因衝任虚損榮道受傷得之冷帶雜下多因下焦¶
<pb:KR3e0045_WYG_026-50a>¶
不固内挾風冷得之是固然爾然崩中者投以當歸川¶
芎香附諸黒藥之屬血暫止而終不止帶下者投以熟¶
艾餘粮母蠣海螵蛸之類帶暫歇而終不歇其故何哉¶
經曰衛氣者所以温分肉充皮膚肥腠理司開闔衛氣¶
若虛則分肉不温皮膚不充腠理不肥而開闔失其司¶
耳况胃為血海水液會焉胃者中央之土又所以主肌¶
肉而約血水也衛氣與胃氣俱虚則肌弱而膚空血之¶
與水不能約制是以㳙㳙漏巵休作無時而不暫停矣¶
<pb:KR3e0045_WYG_026-50b>¶
然則封之止之其可不加意於固衛厚脾之劑乎此桂¶
枝附子湯以之固衛(見活人書)而人參白术茯苓草果丁香¶
木香以之厚脾二者俱不可闕也○雖然酒家嗜好炙¶
煿亦有恊熱而下血者此則黄連圓輩所不可無肺經¶
脉㣲亦主帶下此則草果白术雖可燥水亦湏以阿膠¶
佐之若夫帶之為患出於風冷停宿官桂乾薑細辛白¶
芷先與散其寒邪然後為之封固所貴擇之精而用之¶
審云○一應婦人大小産及諸下血新瘥未得經久遽觸¶
<pb:KR3e0045_WYG_026-51a>¶
房事皆作崩中漏下二帶之疾又有月事久閉纔得一¶
通下部為風邪所摶致使敗瘀出而未盡亦作崩中漏¶
下黄水或粉紅滲漏無時其崩中下血不止者震靈丹¶
三粒陳米并香附煎湯食前送下又方人參白术炮乾¶
薑炒甘草製半夏縮砂香附木香等分薑棗煎服又方¶
圓白半夏剉碎以薑汁和麵揑餅包褁炙令香熟去麵¶
取半夏末之糯米稀糊圓麻子大每服伍十圓芎歸湯¶
沉香降氣湯各半食空送下此皆止血之聖藥¶
¶
<pb:KR3e0045_WYG_026-51b>¶
　　附諸方¶
¶
　　膠艾湯(和劑方)治勞傷血氣衝任虚損月水過多淋瀝不¶
㫁及姙娠調攝失宜胎氣不安或因損動漏血傷胎¶
並宜服之¶
¶
　　阿膠　　　　芎藭　　　　甘草(炙各二兩)¶
¶
　　當歸　　　　艾葉(炒各二兩)　　熟乾地黄¶
¶
　　白芍藥(各四兩)¶
¶
　　右㕮咀每服三錢水一盞酒半鍾煎八分熱服¶
¶
<pb:KR3e0045_WYG_026-52a>¶
　　當歸芍藥湯(東垣方)治婦人經脉漏下不止其色鮮紅飲¶
食減¶
¶
　　黄耆　　　　橘皮　　　　熟地黄(各半錢)¶
¶
　　蒼术　　　　白术　　　　當歸¶
¶
　　白芍藥(各一錢)　炙甘草　　　柴胡¶
¶
　　生地黄(各二分)¶
¶
　　右㕮咀煎服空心食前¶
¶
　　柴胡調經湯(試効方)治經水不止鮮紅項筋急腦痛脊骨¶
<pb:KR3e0045_WYG_026-52b>¶
强痛不思飲食¶
¶
　　羗活　　　　蒼术(各一錢)　　獨活¶
¶
　　藁本　　　　升麻(各半錢)　　柴胡(七分)¶
¶
　　乾葛　　　　當歸　　　　甘草(各三分)¶
¶
　　紅花(少許)¶
¶
　　右㕮咀水煎去滓空心稍熱服取㣲汗立止¶
¶
　　艾煎圓治崩傷淋瀝不已小腹滿痛常服益榮調經¶
¶
　　吳茱茰(湯炮)　　當歸(各七錢半)　　熟地黄¶
¶
<pb:KR3e0045_WYG_026-53a>¶
　　白芍藥(各一兩半)　石菖蒲(炒)　　川芎¶
¶
　　人參　　　　熟艾(四兩熟米飲調作餅子)¶
¶
　　右為末酒糊為丸如梧桐子大每服五十丸酒飲任¶
下¶
¶
　　鹿茸丸(大全良方)治衝任虛損以致經候過多又為風冷所¶
乗尺脉㣲細甚者可灸闗元百壯¶
¶
　　鹿茸(火去毛醋炙煮)　赤石脂　　　禹餘粮(各一兩)¶
¶
　　艾葉　　　　栢葉　　　　附子(焙去皮臍各半兩)¶
¶
<pb:KR3e0045_WYG_026-53b>¶
　　熟地黄(酒洗)　　當歸(酒浸)　　　續㫁(各二兩)¶
¶
　　右為末酒糊為丸如梧桐子大每服五十丸空心温¶
酒下¶
¶
　　凉血地黄湯(拔萃方)治婦人血崩是腎水真隂不能鎮守¶
包絡相火故血走而崩也¶
¶
　　生地　　　　當歸(各五分)　　黄連¶
¶
　　黄栢　　　　知母　　　　藁本¶
¶
　　川芎　　　　升麻(各二分)　　柴胡¶
¶
<pb:KR3e0045_WYG_026-54a>¶
　　羗活　　　　防風(各三錢)　　黄芩¶
¶
　　甘草(炙)　　　細辛　　　　荆芥¶
¶
　　蔓荆子(各一分)　紅花(少許)¶
¶
　　右㕮咀水煎通口服食前¶
¶
　　一方治婦人血崩不止¶
¶
　　槐花(一兩)　　　棕毛灰(五錢)¶
¶
　　右為末水一鍾鹽少許煎七分去滓温服¶
¶
　　一方(大全良方)¶
¶
<pb:KR3e0045_WYG_026-54b>¶
　　用棕白礬煆為末酒調二錢服¶
¶
　　帶下方¶
¶
　　暖宫妙丸治婦人赤白帶下¶
¶
　　艾葉　　　　龍骨　　　　當歸¶
¶
　　川芎　　　　牡蠣　　　　白芍藥¶
¶
　　牡丹皮　　　茯苓　　　　赤石脂¶
¶
　　熟地黄(各等分)¶
¶
　　右為末麵糊為丸梧桐子大服五十丸空心艾醋湯¶
<pb:KR3e0045_WYG_026-55a>¶
下¶
¶
　　白芷散(大全良方)治婦人赤白帶下¶
¶
　　白芷(一兩)　　　海螵蛸(二箇燒)　胎髮(一箇燒)¶
¶
　　右為末空心酒調服二錢¶
¶
　　當歸煎(濟生方)治婦人赤白帶下腹内疼痛不欲飲食日¶
漸羸瘦¶
¶
　　當歸(酒洗)　　　赤芍藥　　　牡蠣(火煆取粉)¶
¶
　　熟地(酒洗蒸焙)　　阿膠　　　　白芍藥¶
¶
<pb:KR3e0045_WYG_026-55b>¶
　　續㫁(酒浸各一兩)　地榆(半兩)¶
¶
　　右為末醋糊丸如梧桐子大每服五十丸空心米飲¶
下¶
¶
　　一方(丹溪方)治白帶因七情所傷而脉數者¶
¶
　　黄連(炒)　　　匾栢(酒蒸)　　　黄栢(炒各半兩)¶
¶
　　香附(醋炒)　　　白芍藥　　　白术(各一兩)¶
¶
　　椿根皮(二兩炒)　白芷(燒存性三錢)¶
¶
　　右為末粥糊丸梧子大每服五十丸食前米飲下¶
¶
<pb:KR3e0045_WYG_026-56a>¶
　　伏龍肝散治婦人五色帶下¶
¶
　　伏龍肝(即灶心土)　麥門冬(去心)　　赤石脂(各一兩)¶
¶
　　甘草　　　　肉桂(各五錢)　　川芎(三兩)¶
¶
　　艾葉　　　　熟地黄(各二兩)　乾薑(燒七錢)¶
¶
　　當歸頭(七錢半)¶
¶
　　右㕮咀水棗煎服或作末子米飲調下¶
¶
　　一方(丹溪方)治婦人有孕白帶¶
¶
　　蒼术(三錢)　　　白芷(二錢)　　　黄連(炒二錢)¶
¶
<pb:KR3e0045_WYG_026-56b>¶
　　黄芩(炒二錢)　　白芍藥　　　山茱(各二錢半)¶
¶
　　椿根皮(炒)　　黄栢(炒各一半)¶
¶
　　右為末糊丸空心温酒下¶
¶
　　一方(丹溪方)治白帶兼風痛¶
¶
　　半夏　　　　茯苓　　　　川芎¶
¶
　　陳皮　　　　甘草　　　　蒼术¶
¶
　　黄栢(酒炒)　　　南星　　　　牛膝(各等分)¶
¶
　　右㕮咀水薑煎服¶
¶
<pb:KR3e0045_WYG_026-57a>¶
　　一方治婦人白帶¶
¶
　　龜板(炙)　　　枳子(各二兩)　　黄栢(炒一兩)¶
¶
　　白芍藥(七錢半)　香附(半兩)　　　乾薑(炒二錢半)¶
¶
　　山茱茰　　　苦參　　　　椿根皮¶
¶
　　貝母(各半兩)¶
¶
　　右為末酒糊丸梧子大每服五十丸空心米飲下¶
¶
　　一方治白帶或時腹痛¶
¶
　　龜板(酒炙二兩)　　黄栢(炒兩)　　　乾薑(炒一錢)¶
¶
<pb:KR3e0045_WYG_026-57b>¶
　　枳子(二錢半)¶
¶
　　右為末酒糊丸梧子大每服七十丸日服二次¶
¶
　　桂枝附子湯(方見傷寒門)¶
¶
　　黄連丸(方見痢門)¶
¶
　　芎歸湯(方見痔類)¶
¶
　　沉香降氣湯(方見諸氣門)¶
¶
　　血(附　諸血)¶
¶
　　血論¶
¶
<pb:KR3e0045_WYG_026-58a>¶
　　人具此隂陽即有此血氣氣陽也血隂也男以陽為主¶
則陽勝乎隂女以隂為主則隂勝乎陽氣血之為病男¶
女則同耳人皆知百病生於氣又孰知血為百病之胎¶
乎血猶水也水行乎地中百川理則無壅遏之患人之¶
血脉一或凝滯於經絡腸胃之間百病由此而根矣乍¶
寒乍熱發黄發斑讝妄驚狂煩悶嘔惡癡痰自汗閧熱¶
虚勞尿淋漏崩吐衂咳唾以至眩運厥冷昏遺迷忘塊¶
痛瘀疼起止遺溺凡此數證非血而何經所謂先去其¶
<pb:KR3e0045_WYG_026-58b>¶
血然後調之良有以也夫血得寒則閉澁得熱則宣流¶
榮氣虚竭風冷交侵固易為虚勞月閉之證其若出血¶
等類大抵多因蓄熱致之榮道一開解血亦為之不禁¶
矣川芎當歸血中上藥也出血諸證每每以胃藥收功¶
盖心主血肝藏血胃者又所以生其血而能使真氣歸¶
元故其血自止經又云乎血隨氣行氣逆則血逆於此¶
尤當加意¶
¶
　　血疾證治¶
¶
<pb:KR3e0045_WYG_026-59a>¶
　　血崩芎歸湯加南木香下震靈丹¶
¶
　　血崩帶下膠艾湯以海螵蛸炙黄刮碎和入同煎吞産¶
寶固經圓并局方澤蘭丸¶
¶
　　血氣虚損腰腹疼痛當歸建中湯加南木香若自汗則¶
去木香加人參白术¶
¶
　　嗽血咯血局方大阿膠圓加木香末少許畧煎食後服¶
肺熱嗽血金沸草散(方見咳𠻳類)加桑白皮天門冬去心同¶
煎乗熱調大阿膠圓服¶
¶
<pb:KR3e0045_WYG_026-59b>¶
　　霍亂吐㵼㵼血不止正料治中湯(方見諸氣類)¶
¶
　　大便下血芎歸湯加炒槐花¶
¶
　　口舌出血槐花日乾為末傅之¶
¶
　　血遇熱則宣流故止血多用凉藥然亦有氣虛挾寒隂¶
陽不相為守榮氣虚散血亦錯行所謂陽虚隂必走是¶
爾外證必有虚冷之狀法當温中使血自歸於經絡可¶
用理中湯加南木香或局方七氣湯(方見諸氣類)加川芎或¶
甘草乾薑湯其效甚著又有飲食傷胃或胃虚不能𫝊¶
<pb:KR3e0045_WYG_026-60a>¶
化其氣逆上亦令吐衂木香理中湯甘草乾薑湯通用¶
五丹圓治虚極而壅氣不歸元衂血喘嗽痰作来復丹¶
黒錫丹震靈丹金液丹各一貼飬正丹二貼右件别研¶
細末米糊圓桐子大每服三十圓空心生料理中湯加¶
木香送下或沸湯調蘇合香圓下(方見諸氣類)¶
¶
　　出血諸證每以胃藥收功用木香理中湯或參苓白术¶
散二分枳殻散一分(方見諸氣類)夾和米湯乗熱調下或真¶
方四君子湯夾和小烏沉湯米湯調下已上並用薑棗¶
<pb:KR3e0045_WYG_026-60b>¶
畧煎亦得右藥不惟飬胃盖以調氣輩與之並行若夫¶
桔梗枳殻湯(方見諸氣類)夾和二陳湯(方見諸氣類)薑棗同煎入¶
蘇合香圓少許佐之又調氣之上藥也¶
¶
　　蘇没沉麝丸治諸血諸氣痛不可忍¶
¶
　　血竭　　　　沒藥　　　　沉香¶
¶
　　辰砂(各一分)　　木香　　　　麝香(各半分)¶
¶
　　右生為末磁器熬生甘草膏丸如皂子大每一丸薑¶
鹽湯嚼下産後血痛氣痛並主之亦治脾痛¶
¶
<pb:KR3e0045_WYG_026-61a>¶
　　桂香丸治月事不調心腹刺痛寒熱間作¶
¶
　　當歸鬚　　　川芎　　　　赤芍藥¶
¶
　　牡丹皮　　　南木香　　　細辛¶
¶
　　辣桂(並日乾)　　延胡索(畧炒)　　乳香¶
¶
　　沒藥(等分)¶
¶
　　右煮米醋將乳香沒藥為膏餘藥末之揉和為丸桐¶
子大每服七十丸續㫁煎湯送下有熱多加生槐花¶
煎湯¶
¶
<pb:KR3e0045_WYG_026-61b>¶
　　調榮湯治瘀血不消臍腹引腰背俱痛¶
¶
　　川芎　　　　當歸　　　　芍藥¶
¶
　　生乾地黄　　三稜　　　　莪术¶
¶
　　白芷　　　　延胡索　　　蒲黄¶
¶
　　香附子　　　澤蘭　　　　細辛¶
¶
　　川白薑　　　厚朴(製)　　　桃仁(浸去皮焙各二分)¶
¶
　　辣桂　　　　半夏(製)　　　甘草(炙各三分)¶
¶
　　右剉散每服三錢薑棗煎食服¶
¶
<pb:KR3e0045_WYG_026-62a>¶
　　縮砂湯治胎動腹脇腰痛或忍痛失氣胎又不動或血¶
水間下¶
¶
　　縮砂　　　　桑寄生(各半兩)　當歸¶
¶
　　川芎　　　　艾葉(炒)　　　阿膠(炒酥各三錢)¶
¶
　　南木香　　　甘草(炙各二錢)¶
¶
　　右剉散每服三錢薑五片棗兩枚煎服下血水者更¶
以真料理中湯加縮砂佐之¶
¶
　　交濟散治血結作痛¶
¶
<pb:KR3e0045_WYG_026-62b>¶
　　生地黄(生取半斤)　生薑(四兩各洗淨同杵治留一夕焙乾)¶
¶
　　右末每服二錢温酒調下或男女血熱心煩或産後¶
傷風則以荆芥煎湯調下¶
¶
　　小柴胡湯男女諸熱出血血熱藴隆¶
¶
　　柴胡(二兩)　　　黄芩　　　　人參¶
¶
　　甘草(炙各七錢半)　半夏(製六錢一字)¶
¶
　　右剉散每服三錢薑五片棗二箇烏梅一箇煎服¶
¶
　　桃仁承氣湯治男女下焦蓄血小腹急痛内外有熱大¶
<pb:KR3e0045_WYG_026-63a>¶
便秘結¶
¶
　　大黄(半兩)　　　桂枝　　　　甘草(炙各二錢半)¶
¶
　　桃仁(浸去皮炒)　　芒硝(别下各一錢半)¶
¶
　　右剉散分作三服每煎至臨熟入芒硝半錢再煎沸¶
温服以通利為度¶
¶
　　甘草乾薑湯男女諸虚出血胃寒不能引氣歸元無以¶
收約其血¶
¶
　　甘草(炙)　　　川白薑(炮各等分)¶
¶
<pb:KR3e0045_WYG_026-63b>¶
　　右剉散每服三錢食前煎服¶
¶
　　加減四物湯治血氣不足肢體乏力或瘀血腹痛或下¶
血過多¶
¶
　　當歸　　　　川芎　　　　白芍藥¶
¶
　　乾薑(炒各半兩)　　南木香　　　甘草(炒各二錢半)¶
¶
　　右剉散每服三錢食前煎服若腹不痛則無瘀血更¶
加人參又能益血¶
¶
　　半夏丸治吐血下血崩中帶下喘急痰嘔中滿虚腫亦¶
<pb:KR3e0045_WYG_026-64a>¶
消宿瘀百病通用¶
¶
　　圓白半夏(刮浄搥扁以生薑汁調和飛白麫作軟餅包揜半夏慢火炙令色黄去麫取半夏為末)¶
¶
　　右末米糊丸菉豆大日乾每三四十圓温熟水下¶
¶
　　黑散子諸竅出血並主之¶
¶
　　隔年蓮蓬　　　敗棕䕡　　　頭髮(並燒存性等分)¶
¶
　　右為末每服二錢煎南木香湯調下或只用棕䕡燒¶
灰米湯調下亦可¶
¶
　　茅蘇湯治吐血衂血¶
¶
<pb:KR3e0045_WYG_026-64b>¶
　　茅花(三錢)　　　　紫蘇莖葉(二錢)¶
¶
　　右散新汲水一椀煎七分乗熱調生蒲黄二錢旋服仍¶
以大蒜兩顆煨熟搥扁貼傅兩脚心少頃自覺胷中¶
有蒜氣其血立止若下部出血可以煨蒜傅兩掌心¶
¶
　　豆蘇湯治上焦有熱咯血瘀血煩悶燥渇¶
¶
　　黑豆(三合)　　　　紫蘇莖葉(二條)　烏梅(兩箇)¶
¶
　　右水大椀同煎臨熟入薑汁三大匙食後旋服¶
¶
　　阿膠散治肺破嗽血唾血¶
¶
<pb:KR3e0045_WYG_026-65a>¶
　　人參　　　　茯苓　　　　生乾地黄¶
¶
　　天門冬(水浸去心)　北五味子(各一分)阿膠(炒酥)¶
¶
　　白及(各二錢)¶
¶
　　右白及别為末餘藥剉散每服三錢水大盞入蜜二¶
大匙秫米百粒薑五片同煎臨熟入白及少許食後服¶
¶
　　地黄煎治肺損吐血嗽血¶
¶
　　生地黄(四兩取汁)　鹿角膠(一兩搗碎炒黄)¶
¶
　　右為末拌和每服三錢童子小便一盞煖熱入薑汁¶
<pb:KR3e0045_WYG_026-65b>¶
少許調下無鹿膠則以透明阿膠炒酥代用¶
¶
　　薏苡湯治肺癰唾吐膿血¶
¶
　　薏苡(二合)　　　黑豆(百粒)　　　烏梅(一箇)¶
¶
　　右水二盞煎一盞入透明阿膠生蒲黄各一錢再煎¶
沸食後服¶
¶
　　艾薑湯治大便下膿血¶
¶
　　艾葉(一握)　　　黒豆(百粒)¶
¶
　　右新水一大盞煎六分入生薑汁三大匙稍熱服¶
¶
<pb:KR3e0045_WYG_026-66a>¶
　　又方¶
¶
　　黄連(一錢)　　　南木香(一錢)¶
¶
　　右剉細慢火煎食前服¶
¶
　　蒜連丸治諸血妄行¶
¶
　　黄連(日乾為末)　　獨頭蒜(一顆煨熟取肉硏細)¶
¶
　　右入米醋些子搗和為圓桐子大日乾每三四十圓¶
陳米飲下¶
¶
　　人參湯治吐血咯血¶
¶
<pb:KR3e0045_WYG_026-66b>¶
　　新羅人參慢火煎服¶
¶
　　又方¶
¶
　　人參　　　　川芎　　　　茯苓¶
¶
　　半夏(製各三分)　　甘草(炒一分)¶
¶
　　右剉每服三錢薑五片煎服¶
¶
　　蘿蔔飲治諸熱吐血衂血¶
¶
　　生蘿蔔取汁半盞入白鹽少許服之立效如無生蘿蔔¶
只用蘿蔔子一分㣲炒紫蘇莖葉半分剉散用煎亦效¶
¶
<pb:KR3e0045_WYG_026-67a>¶
　　血餘散治吐血衂血¶
¶
　　頭髮燒存性¶
¶
　　右研細每服二錢米湯調下衂者更以少許吹入鼻¶
¶
　　小便出血則小腸氣秘氣秘則小便難其痛者謂之淋¶
不痛者謂之尿血¶
¶
　　頭髮燒存性為末新汲水調下妙¶
¶
　　又方¶
¶
　　車前子但曬乾為末每二錢以車前子葉煎湯調¶
<pb:KR3e0045_WYG_026-67b>¶
下¶
¶
　　又方¶
¶
　　海金砂為細末新汲水調下五淋散夾五苓散竹¶
園尿門冬草燈心葱頭煎湯調下¶
¶
　　法製香附方治諸下血¶
¶
　　大香附(杵去毛皮以童子小便浸一日夜日乾截碎又用米醋蘸過焙乾)¶
¶
　　右為末每二錢米湯調下治冷帶用炒艾葉煎湯調¶
下¶
¶
<pb:KR3e0045_WYG_026-68a>¶
　　又方¶
¶
　　淨香附酒醋各半煮透焙¶
¶
　　右為末黄秫米糊圓桐子大每四五十丸米湯下¶
¶
　　又方治血下帶下¶
¶
　　香附(杵去皮二分童尿浸一日夜)　　　　艾葉(三分米醋煮透晒焙)¶
¶
　　右為末秫米糊圓桐子大每五六十丸艾醋湯或醋¶
湯下¶
¶
　　燒鹽酒治血閉腹痛産後瘀血腹痛¶
¶
<pb:KR3e0045_WYG_026-68b>¶
　　新布數重包褁白鹽一合炭火燒存性¶
¶
　　右研細末温酒調下新布即青麻也能逐瘀血¶
¶
　　桂枝酒治打撲傷墜瘀血溷悶身體疼痛¶
¶
　　辣桂¶
¶
　　右為末每二錢温酒調下或用辣桂一分大黄當歸¶
各半分每三錢生薑紫蘇煎服取下黒物即安或未¶
有藥倉卒且服米醋一小盞亦散瘀血¶
¶
　　朱砂丸治打撲驚忤血入心竅不能語言¶
¶
<pb:KR3e0045_WYG_026-69a>¶
　　朱砂為細末¶
¶
　　右以䧺猪心生血和圓麻子大日乾每服七圓石菖¶
蒲煎湯下棗湯亦可¶
¶
　　咯血方¶
¶
　　天門冬(去心)　　青黛(晒乾各四錢)　生蒲黄¶
¶
　　川薑黄　　　油髮灰(各錢)¶
¶
　　右末煉蜜丸桐子大每五十丸入松陽柿中濕紙包¶
煨香候冷桑白皮煎湯臨卧嚼下柿能戀肺咯血屬¶
<pb:KR3e0045_WYG_026-69b>¶
肺嘔血屬脾¶
¶
　　九竅出血方¶
¶
　　荆芥酒煎通口服¶
¶
　　又方暴驚風九竅血其脈虚者¶
¶
　　靈砂百粒分三次人參煎湯下(此證不可錯認血得熱則宣流妄用¶
¶
　　凉藥誤矣)¶
¶
　　又方治傷寒嘔血繼而齒縫皆流血不止¶
¶
　　開口川椒四十九粒¶
¶
<pb:KR3e0045_WYG_026-70a>¶
　　右用法醋大盞同煎臨熟入白礬少許漱口含在口¶
中少頃吐出再啜漱而含¶
¶
　　和劑芎歸湯治諸血作痛血暈沉迷血澁難産一切出¶
血過多¶
¶
　　川芎　　　　當歸(等分)¶
¶
　　右為粗散每服三錢水盞半取一盞稍熱服不拘時¶
加縮砂治胎動腹痛漏血又名芎藭湯¶
¶
　　膠艾湯治勞傷血氣月水過多淋瀝漏下連日不㫁臍¶
<pb:KR3e0045_WYG_026-70b>¶
腹疼痛經血淋瀝不㫁¶
¶
　　熟乾地黄　　白芍藥(各四兩)　當歸(去蘆頭)¶
¶
　　艾葉(㣲炒各三錢)　阿膠(搗碎炒令黄燥)　芎藭¶
¶
　　甘草(炙各二兩)¶
¶
　　右為粗末每服三錢水一盞酒六分煎至八分去滓¶
熱服空心食前日三服病甚者連夜併服¶
¶
　　産寶固經丸¶
¶
　　赤石脂(煆)　　艾葉　　　　補骨脂(炒)¶
¶
<pb:KR3e0045_WYG_026-71a>¶
　　木賊(各半兩)　　附子(炮一枚)¶
¶
　　右末陳米飲和丸梧桐子大每服五十丸食前温酒¶
送下¶
¶
　　澤蘭丸治氣血不調肢體瘦弱¶
¶
　　熟乾地黄(一兩半)澤蘭(去大枝梗)　　人參(去蘆頭)¶
¶
　　黄耆(去蘆頭剉)　　牛膝(去蘆酒浸一宿焙)赤石脂(各一兩)¶
¶
　　白茯苓(去皮)　　木香　　　　萆薢(酒浸一宿剉)¶
¶
　　附子(炮去皮臍)　　續㫁(各三分)　　乾薑(炮)¶
¶
<pb:KR3e0045_WYG_026-71b>¶
　　肉桂(去粗皮)　　芎藭　　　　白术¶
¶
　　當歸(去蘆酒浸一宿剉碎㣲炒)　　　　　甘草(炙㣲赤各半兩)¶
¶
　　右為末煉蜜丸如梧桐子大每服三十圓温米飲下¶
空心食前産一百日内每日常服壯氣益血¶
¶
　　當歸建中湯治婦人一切血氣虛損(方見虚汗門)¶
¶
　　和劑大阿膠丸(方見咳嗽門)¶
¶
　　理中湯治胷脇逆冷心腹㽲痛(方見泄㵼門)¶
¶
　　和劑来復丹配類隂陽扶虚補損治心腹冷痛小兒慢¶
<pb:KR3e0045_WYG_026-72a>¶
驚風或吐利不止變成虚風搐搦者非風也胃氣欲¶
絶故也用五粒研碎米飲送下老人伏暑迷悶紫蘇¶
湯下婦人産後血逆上搶悶絶并惡露下上及赤白¶
帶下並用醋湯下常服和隂陽益精神散腎隂濕止¶
腹脇冷疼應諸疾不辨隂陽證並宜服之(方見暑門)¶
¶
　　震靈丹(方見濕門)¶
¶
　　和劑黒錫丹升降隂陽暖脾補腎氣衝胷腹膨脹刺痛¶
(方見痼冷門)¶
¶
<pb:KR3e0045_WYG_026-72b>¶
　　和劑金液丹固其氣治衂血(方見脾胃類)¶
¶
　　飬正丹治婦人血氣帶下腹痛助陽接真升降隂陽(方見¶
痼冷門)¶
¶
　　小烏沉湯調中快氣治心腹刺痛¶
¶
　　烏藥(一兩去心)　　香附子(沙盆内浙去皮毛焙乾秤二兩)¶
¶
　　甘草(一分)¶
¶
　　右為細末每服一錢鹽少許(或不着鹽)沸湯㸃不拘時¶
¶
　　參苓白术散(方見虛勞門)¶
¶
<pb:KR3e0045_WYG_026-73a>¶
　　附諸血¶
¶
　　諸血方論¶
¶
　　内經曰大怒則形氣絶而血菀於上又曰怒則氣逆甚¶
則吐血又曰陽明厥逆喘咳身熱善驚衂吐血又曰濕¶
淫汗出為鼽衂又曰脾移熱於肝則為驚衂胞移熱於¶
膀胱則癃而溺血又曰結隂者便血一升冄結二升三¶
結三升劉宗厚曰經云榮者水穀之精也和調五臟洒¶
陳於六腑乃能入於脈也源源而来生化於脾總統於¶
<pb:KR3e0045_WYG_026-73b>¶
心藏受於肝宣布於肺施泄於腎灌溉一身目得之而¶
能視耳得之而能聴手得之而能攝掌得之而能握足¶
得之而能步臟得之而能液腑得之而能氣是以出入¶
升降濡潤宣通者由此使然也注之於脈少則濇充則¶
實常以飲食日滋故能陽生隂長取汁變化而赤為血¶
也生化旺則諸經恃此而長飬衰耗竭則百脈由此而¶
空虚可不知謹飬哉故經曰一息不運則機緘窮一毫¶
不續則穹壤判若夫失於調䕶者或暴喜傷心暴怒傷¶
<pb:KR3e0045_WYG_026-74a>¶
肝勞役太過飲酒墜墮積熱三焦以致隂火沸騰血從¶
火起故錯經妄行而出諸竅是以從肺而上溢於鼻者¶
曰衂血從胃而上溢於口者曰嘔血咯血嗂血者出於¶
腎也咳血嗽血出者出於肺也痰中帶血絲而出者或¶
從腎或從肺来也又有血從毛孔出者曰肌衂血從齒¶
出者曰牙宣其血出於小便来者曰溺血曰血淋出於¶
大便者曰腸風痔血糞前来者曰近血糞後来者曰逺¶
血流結於腸胃之間而成積者曰血瘕血衊大抵血從¶
<pb:KR3e0045_WYG_026-74b>¶
下流者為順易治血從上溢者為逆難治丹溪曰口鼻¶
出血皆是陽盛隂虚有升無降血隨氣上而出上竅法¶
當補隂抑陽氣降則血歸經矣夫治血必血屬之藥欲¶
求血藥其四物之謂乎河間謂隨證輔佐謂之大合湯¶
者詳言之矣余故陳其氣味專司之要不可不察如川¶
芎血中氣藥也通肝經性味辛散能行血滯於氣也地¶
黄血中血藥也通腎經性味甘寒能生真隂之虚也當¶
歸分三治血中主藥也通肝經性味辛温全用能活血¶
<pb:KR3e0045_WYG_026-75a>¶
各歸其經也芍藥隂分藥也通脾經性味酸寒能和血¶
治虚腹痛也若求隂藥之屬必於此而取則焉脾胃論¶
有云若善治者隨證損益摘其一二味之所宜為主治¶
可也此特論血病而求其血藥之屬者也若氣虚血弱¶
又當從長沙血虚以人參補之陽旺則生隂血也若四¶
物者獨能主血分受傷為氣不虚也輔佐之屬若桃仁¶
紅花蘇木血竭牡丹皮者血滯所宜蒲黄阿膠地榆百¶
草霜棕櫚灰者血崩所宜乳香沒藥五靈脂凌霄花者¶
<pb:KR3e0045_WYG_026-75b>¶
血痛所宜肉蓯蓉瑣陽牛膝枸把子益母草夏枯草敗¶
龜板者血虚所宜乳酪血液之物血燥所宜乾薑桂者¶
血寒所宜生地苦參血熱所宜特取其證治大畧耳夫¶
人生之血賴氣升降氣升則升氣降則降氣逆則逆氣¶
和則和氣濁則亂如此失血豈不皆由氣濁遇熱妄行¶
之所致也大抵治血莫先清氣氣清則血和氣濁則血¶
亂斯言信矣大凡失血當先辨其血出何經當用此經¶
清氣之藥然後凉血審其虚實調治之東垣云傷寒家¶
<pb:KR3e0045_WYG_026-76a>¶
衂血者仲景言不可發汗盖為脈㣲也若浮𦂳者麻黄¶
湯浮緩者桂枝湯脈已㣲者二藥俱不可用宜黄芩芍¶
藥湯主之經曰諸見血身熱脈大者難治是火邪勝也¶
身凉脈静者易治是正氣復也故脈訣云鼻衂吐血沉¶
細宜忽然脈大即傾危此之謂也¶
¶
　　犀角地黄湯治傷寒汗下不解鬱於經絡隨氣湧泄為¶
衂血或溝道閉塞流入胃腹吐出清血如鼻衂吐血¶
不盡餘血停留致靣色痿黄大便黒者更宜服之(方見¶
<pb:KR3e0045_WYG_026-76b>¶
聲音門)¶
¶
　　木香理中湯甘草乾薑湯治男婦飲食傷胃虚寒嘔吐¶
衂血¶
¶
　　小柴胡湯茅蘇湯人參湯蘿葡湯血餘散治諸嘔吐血¶
(俱見前氣血門)¶
¶
　　三黄補血湯治初見血及血多宜服¶
¶
　　熟地(一錢)　　　生地(五分)　　　當歸¶
¶
　　川芎(各七分半)　　柴胡　　　　黄耆¶
¶
<pb:KR3e0045_WYG_026-77a>¶
　　牡丹皮(各五分)　升麻　　　　芍藥(二錢)¶
¶
　　右以水煎服血不止可加桃仁五分酒大黄斟酌虚¶
實用之内却去柴胡升麻¶
¶
　　人參飲子治脾胃虚弱氣促氣弱精神短少衂血吐血¶
¶
　　人參(去蘆三分)　　黄耆(一錢)　　　五味子(五箇)¶
¶
　　白芍藥　　　甘草(各一錢)　　當歸身(三分)¶
¶
　　麥門冬(二分)¶
¶
　　右件為粗散分作二服每服水一盞八分煎至一盞¶
<pb:KR3e0045_WYG_026-77b>¶
去滓稍熱服¶
¶
　　麥門冬飲子(拔粹方)治脾胃虚弱氣促氣弱精神短少衂¶
血吐血(方見内傷門)¶
¶
　　歸脾湯治思慮傷脾不能統攝心血以致反行或吐血¶
下血(方見驚悸門)¶
¶
　　是齋白术散(簡易方)治積熱吐血咳血若因飲食過度負¶
重有傷脾胃而吐血者最宜服之惟忌食熱麵煎&KR1020;¶
一切發風之物¶
¶
<pb:KR3e0045_WYG_026-78a>¶
　　白术(二兩)　　　人參(去蘆)　　　白茯苓(去皮)¶
¶
　　黄耆(蜜浸各一兩)　山藥　　　　百合(去心各七錢半)¶
¶
　　甘草(炙半兩)　　柴胡　　　　前胡(各二錢半)¶
¶
　　右㕮咀每服三錢水一鍾薑三片棗一枚煎六分温¶
服¶
¶
　　黄連解毒湯三黄丸治積熱吐血咽膈不利(並見火門)¶
¶
　　龍腦雞蘇丸治膈熱咳嗽或吐血衂血(方見積熱門)¶
¶
　　茯苓補心湯治心虚為邪氣所傷吐血(方見虚勞門)¶
¶
<pb:KR3e0045_WYG_026-78b>¶
　　四生圓(良方)治吐血衂血陽盛於隂血熱妄行¶
¶
　　生荷葉　　　生艾葉　　　生栢葉¶
¶
　　生地黄(各等分)¶
¶
　　右研爛丸如雞子大每服一丸水三鍾煎至一鍾濾¶
過温服¶
¶
　　藕汁散(濟生方)治吐衂不止¶
¶
　　生藕汁　　　生地黄汁　　大薊汁(各三合)¶
¶
　　生蜜(半匙)¶
¶
<pb:KR3e0045_WYG_026-79a>¶
　　右件藥汁調和令匀每服一小鍾不拘時候¶
¶
　　雙荷散(聖惠方)治卒暴吐血¶
¶
　　藕節(七箇)　　　荷葉頂(七箇)¶
¶
　　右同蜜擂細水二鍾煎八分去滓温服或研末蜜調¶
下¶
¶
　　枇杷葉散治暑毒攻心嘔吐鮮血(方見中暑門)¶
¶
　　側栢散治内損吐血下血因酒太過勞傷於内血氣妄¶
行其血如湧泉口鼻皆流湏臾不救服此即安又治¶
<pb:KR3e0045_WYG_026-79b>¶
男子婦人九竅出血¶
¶
　　人參(去蘆)　　　荆芥穗(燒灰各一兩)側栢葉(蒸乾一兩五錢)¶
¶
　　右為末每服三錢入飛羅麵三錢拌和汲水調粘相¶
似啜服¶
¶
　　一方治飲酒過多藴熱胸膈以致吐血衂血¶
¶
　　葛花(二兩)　　　黄連(四兩)¶
¶
　　右為末以大黄末熬膏子丸如梧桐子大每服一百¶
丸温湯下或煎服亦可¶
¶
<pb:KR3e0045_WYG_026-80a>¶
　　衂血¶
¶
　　丹溪云凉血行血為主大抵與吐血同¶
¶
　　犀角地黄湯入鬰金黄芩升麻煎服¶
¶
　　金液丹(和劑方)固真氣治衂血(方見氣血門)¶
¶
　　生地黄散(河間方)治鬰熱衂血或咯吐血皆治之¶
¶
　　枸把　　　　柴胡　　　　黄連¶
¶
　　地骨　　　　白芍　　　　甘草¶
¶
　　天門冬　　　黄芩　　　　黄耆¶
¶
<pb:KR3e0045_WYG_026-80b>¶
　　生地　　　　熟地(各分)¶
¶
　　右㕮咀水煎服若下血加地榆¶
¶
　　茜根散黄芩芍藥湯治鼻衂不止(方並見鼻門)¶
¶
　　鼻通於腦血上溢於腦所以從鼻而出凡鼻衂並以¶
茅花調止衂散時進折二泔仍令以麻油滴於鼻或¶
以蘿蔔汁滴入亦可又茅花白芍藥對半尤好外迎¶
法以井花水濕紙頂上貼之左鼻衂以線扎左手中¶
指右出扎右手中指俱出兩手俱扎或炒黒蒲黄吹¶
<pb:KR3e0045_WYG_026-81a>¶
鼻中或龍骨末亦可¶
¶
　　止衂散¶
¶
　　黄耆(六錢)　　　赤茯苓　　　白芍藥¶
¶
　　當歸　　　　生芐　　　　阿膠(各三錢)¶
¶
　　右為末每服二錢食黄耆湯調下¶
¶
　　麥門冬飲治鼻衂川芎三黄散治實熱衂血(並見鼻門)¶
¶
　　清肺飲(試効方)治衂血吐血久不愈者¶
¶
　　五味子(十箇)　　麥門冬　　　當歸身¶
¶
<pb:KR3e0045_WYG_026-81b>¶
　　人參　　　　生地黄(各五分)　黄耆(二錢)¶
¶
　　右㕮咀作一服水二鍾煎至一鍾去滓食後温服用¶
三稜針氣街出血立愈¶
¶
　　一方治鼻䘐不止¶
¶
　　用茅花塞鼻中外用茅花濃煎湯服¶
¶
　　咯唾血¶
¶
　　咯唾血者由於腎也又有瘀血内積肺氣壅遏不能下¶
降用天門冬麥門冬知母貝母桔梗黄栢熟地黄逺志¶
<pb:KR3e0045_WYG_026-82a>¶
百部或加乾薑丹溪云痰帶血絲出者用薑汁青黛童¶
便竹瀝入血藥中用如四物湯加地黄膏牛膝膏之類¶
主之¶
¶
　　阿膠圓治肺破嗽血唾血(方見前氣血門)¶
¶
　　一方治痰中見血¶
¶
　　牡丹皮　　　白术(各一錢五分)　當歸¶
¶
　　芍藥　　　　桃仁(研)　　　貝母(各一錢)¶
¶
　　山梔(炒黒)　　　黄芩(各八分)　　桔梗(七分)¶
¶
<pb:KR3e0045_WYG_026-82b>¶
　　甘草(三分)　　　青皮(五分)¶
¶
　　右以水煎服¶
¶
　　又方治痰中血¶
¶
　　牡丹皮　　　白术(各一錢五分)　貝母¶
¶
　　芍藥　　　　桑白皮　　　桃仁(研各一錢)¶
¶
　　甘草(三分)　　　山梔(炒黒一錢一分)¶
¶
　　右以水煎服¶
¶
　　又方治痰中血¶
¶
<pb:KR3e0045_WYG_026-83a>¶
　　橘紅(二錢)　　　五味(十五箇)　　甘草(三分)¶
¶
　　人參(五分)　　　半夏　　　　茯苓¶
¶
　　白术　　　　枳殻　　　　桑白皮¶
¶
　　黄芩(各一錢)¶
¶
　　右以水一鍾薑三片煎服或加青黛二錢¶
¶
　　雞蘇散(濟生方)治勞傷肺經唾内有血咽喉不利¶
¶
　　雞蘇葉　　　黄耆　　　　生地黄(洗浄)¶
¶
　　阿膠　　　　貝母(去心)　　　白茅根(各一兩)¶
¶
<pb:KR3e0045_WYG_026-83b>¶
　　麥門冬(去心)　　桔梗(去蘆)　　　甘草(炙各五錢)¶
¶
　　右㕮咀每服四錢水一鍾薑三片煎七分温服¶
¶
　　黄連阿膠丸(濟生方)治勞嗽血唾血(方見咳嗽門)¶
¶
　　咳嗽血¶
¶
　　丹溪云火升痰盛身熱多是血虚用青黛瓜蔞仁訶子¶
貝母海石山梔子為末蜜同薑汁丸噙化嗽盛者加杏¶
仁後以八物湯加减調理痰盛者更加痰藥主之¶
¶
　　大阿膠丸(局方)治嗽血咯血金沸草散治肺熱嗽血(並見咳嗽¶
<pb:KR3e0045_WYG_026-84a>¶
門)¶
¶
　　茯苓補心湯治心氣虛耗不能藏血以致面色黄瘁五¶
心煩熱咳嗽唾血及婦人懐姙惡阻嘔吐亦宜治之¶
(方見虚勞門)¶
¶
　　人參芎歸湯治虛勞少血津液内耗心火自炎燥熱乗¶
肺咳嗽咯血及血不榮肌動輙毛寒咳嗽(方見咳嗽門)¶
¶
　　雞蘇圓(拔粹方)治虚熱昏冒倦怠下虛上壅嗽血衂血¶
¶
　　黄耆　　　　防風　　　　荆芥(各一兩)¶
¶
<pb:KR3e0045_WYG_026-84b>¶
　　雞蘇葉(八兩即金錢薄荷)　　　　　桔梗¶
¶
　　川芎　　　　甘草　　　　菊花¶
¶
　　生地黄(各半兩)　片腦(五分)¶
¶
　　右為末煉蜜丸如彈子大每服一丸用麥門冬去心¶
煎湯送下¶
¶
　　牙宣血¶
¶
　　戴氏曰牙宣有二證有風壅牙宣有腎虛牙宣風壅¶
宣消風散擦之仍服腎虛牙宣以腎主骨牙者骨之餘¶
<pb:KR3e0045_WYG_026-85a>¶
虚而上炎故宣服凉劑而愈甚者此屬腎經下虚上盛¶
宜鹽湯下安腎丸間黒錫丹仍用薑鹽炒香附黒色為¶
末揩擦其妙不可言也¶
¶
　　消風散(方見傷風門)安腎丸(方見水飲門)黒錫丹(方見痼冷門)¶
¶
　　肌衂¶
¶
　　巢氏曰肝藏血心之液為汗言肝心俱傷於邪故血從¶
膚腠而出也名曰肌衂¶
¶
　　一方治肌衂¶
¶
<pb:KR3e0045_WYG_026-85b>¶
　　用男胎髮燒灰盦之立效¶
¶
　　溺血¶
¶
　　巢氏云心主於血與小腸合若心家有熱結於小腸故¶
小便血也血虚者四物湯加牛膝膏實者當歸承氣湯¶
下之¶
¶
　　琥珀散治尿血増味𨗳赤散治血淋尿血瞿麥湯薑蜜¶
湯五苓散並治小便尿血(方並見諸淋門)¶
¶
　　小薊飲子治下焦結熱血淋尿血¶
¶
<pb:KR3e0045_WYG_026-86a>¶
　　生芐　　　　小薊　　　　滑石¶
¶
　　通草　　　　淡竹葉　　　蒲黄(炒)¶
¶
　　藕節　　　　當歸(酒浸)　　　梔子(炒)¶
¶
　　甘草(炙各半兩)¶
¶
　　右用水煎空心服¶
¶
　　當歸承氣湯¶
¶
　　當歸　　　　厚朴　　　　枳實¶
¶
　　大黄　　　　芒硝¶
¶
<pb:KR3e0045_WYG_026-86b>¶
　　右剉水煎¶
¶
　　便血¶
¶
　　大便下血者皆由五臟傷損所為臟氣既傷則風邪易¶
入積熱在内而大便下血治宜四物湯加炒山梔升麻¶
秦芁阿膠虚者加乾薑温散之¶
¶
　　法製香附方治諸下血(方見氣血門)黄連香薷飲治伏暑純¶
下鮮血(方見暑門)敗毒散治風熱流入大腸經下血不止(方見¶
中寒門)胃風湯治風濕乗虚入於腸胃或下瘀血(方見痢門)¶
¶
<pb:KR3e0045_WYG_026-87a>¶
　　當歸和血散治腸癖下血濕毒下血¶
¶
　　槐花　　　　青皮(各六錢)　　當歸身¶
¶
　　升麻(各二錢)　　荆芥穗　　　熟地黄¶
¶
　　白术(各六分)　　川芎(四分)¶
¶
　　右為末每服二三錢清米飲調下¶
¶
　　一方治中毒下血¶
¶
　　用蝟皮燒存性研細每服二錢水調下日進三服¶
¶
　　腸風下血方别有腸風門類故不載矣¶
¶
<pb:KR3e0045_WYG_026-87b>¶
　　拾遺¶
¶
　　腋氣方¶
¶
　　明白礬　黄丹入麝少許末之傅¶
¶
　　又方¶
¶
　　白礬研飛過臨卧以紙襯棹上伸手托壁柱以礬¶
擦腋下令熱痛即換衣着舊衣用灰汁洗¶
¶
　　又方¶
¶
　　好緑礬半生半煆為細末入少輕粉研細每半錢¶
<pb:KR3e0045_WYG_026-88a>¶
匕浴後以生薑汁調擦候十分熱痛即止¶
¶
　　又方治腋下遺臭不可向邇¶
¶
　　大蜘蛛一箇以黄泥入少赤石脂并鹽杵為窠子¶
納褁蜘蛛燒令通紅候冷取蜘蛛研細入輕粉一¶
字米醋調膏臨卧浴淨傅之腋下来早㵼黒汁惡¶
物為効埋之僻處¶
¶
　　又方夜明砂為末用豉汁調傅¶
¶
　　跌破出血方烏賊魚骨細末傅亦治湯火傷爛¶
¶
<pb:KR3e0045_WYG_026-88b>¶
　　頭破傷風方大南星末水調塗四圍水出為効¶
¶
　　失欠頰骨差方恣酒令醉通闗散入鼻嚏即止¶
¶
　　脚筋冷縮頑痺方大川椒(去肉二分炒出汗)¶
¶
　　辣桂　　　　川白薑　　　華隂細辛(各一分)¶
¶
　　右為末酒麫糊圓桐子大每七十圓食前温酒下¶
¶
　　附諸雜方¶
¶
　　體氣方¶
¶
　　田螺散治體氣(患此疾者因内有油濕是)¶
¶
<pb:KR3e0045_WYG_026-89a>¶
　　用大田螺一枚水中飬之俟靨開以巴豆一粒去殻¶
將針挑巴豆放在内取去拭乾仰蝢盞内夏月一宿¶
冬月五七宿自然成水取搽腋下絶根¶
¶
　　一方先用臙脂搽腋下其出狐臭之處黄色就將前説¶
巴豆田螺去靨掩於狐臭之上絹帛勒𦂳其狐臭從¶
大便出則絶根矣¶
¶
　　一方¶
¶
　　用熟蒸餅一箇擘開作兩邉摻蜜陀僧細末一錢急¶
<pb:KR3e0045_WYG_026-89b>¶
夾在腋下畧睡少時候冷熱之除根¶
¶
　　附倒倉法¶
¶
　　倒倉法治癱勞蠱癩等證推陳致新扶虚補損可吐可¶
下用黄色肥牯牛腿精肉二十斤或十五斤順取長流¶
急水於大鍋内煮候水乾少冄添湯不可用冷水以肉爛¶
成粥為度濾去滓用肉湯再熬如琥珀色隔宿不喫晩¶
飯大便秘者隔宿進神芎丸不秘者不用五更於宻室¶
不通風處温服一鍾伺膈間藥行又續續服至七八鍾¶
<pb:KR3e0045_WYG_026-90a>¶
病人不欲服强再與之必身體皮毛皆痛方見吐下寒¶
月則重湯温之病在上欲吐多者須𦂳服又不可太𦂳¶
恐其不納病在下欲利多者須踈服又不可太踈恐其¶
不逹臨時消息大抵先見下方可使吐須極吐下伺其¶
上下積俱出盡在大便中見如胡桃肉狀無臭氣則止¶
吐利後或渇不得與湯其小便必長取以飲病者名曰¶
輪迴酒與一二椀非惟可以止渇抑亦可以滌盪餘垢¶
睡一二日覺飢甚乃與粥淡食之待三日後始與少菜¶
<pb:KR3e0045_WYG_026-90b>¶
羮自飬半月覺精神渙發形體輕健沉痾悉安矣大概¶
中間飲至七八鍾時藥力經涉經絡骨節捜逐宿垢正¶
邪寧不牴牾悉有急悶似痛非痛自然惡况此皆好消¶
息邪不能勝正將就擒耳尤須寧耐忍受又於欲吐未¶
吐欲泄未泄交作皆有惱聒意思皆須歡喜樂受一以¶
静處之此等有大半日景象不先説知使方寸瞭然鮮¶
有不張皇者矣未行此法前一月不可近婦人已行此¶
法半年不可近婦人五年不可喫牛肉性急好淫不守¶
<pb:KR3e0045_WYG_026-91a>¶
禁忌者皆不可行此法倒倉全在初起三鍾慢飲最𦂳¶
要能行經隧中去丹溪曰腸胃為市以其無物不有而¶
穀為最多故曰倉倉積穀之室也倒者傾去積垢而滌¶
濯使之潔淨也經曰胃為受盛之官故五味入口即入¶
於胃留毒不散積聚既久致傷冲和諸病生焉今用黄¶
牯牛肉其義至矣夫牛坤土也黄土之色也以順為徳¶
而効法乎健以為功者牡之用也肉者胃之藥也熟而¶
為液無形之物也横散入肉絡由腸胃而滲透肌膚毛¶
<pb:KR3e0045_WYG_026-91b>¶
竅爪甲無不入也積聚乆則形質成依附腸胃回薄曲¶
折處以為栖泊之窠臼阻礙津液氣血重蒸燔灼成病¶
自非剖腸刮骨之神妙孰能去之又豈合勺銖兩之丸¶
散所能窺犯其籓墻户牖乎夫牛肉全重厚和順之性¶
潤枯澤槁豈有損也其方出於西域之異人人於中年¶
後行一二次亦却疾飬夀之一助也¶
¶
　　附取吐方¶
¶
　　獨聖散治中風痰迷心竅癲狂煩亂人事昏沉痰涎壅¶
<pb:KR3e0045_WYG_026-92a>¶
盛及治五癎心風等證¶
¶
　　瓜蒂(不拘多少)¶
¶
　　右為細末每服一錢以虀汁調下¶
¶
　　四靈散治證同前¶
¶
　　瓜蒂(一錢)　　　人參蘆(二錢)　　赤小豆¶
¶
　　甘草(各一錢半)¶
¶
　　右為細末每服一二錢或少至半錢量情與之食後¶
虀汁調下¶
¶
<pb:KR3e0045_WYG_026-92b>¶
　　四𤣥散治證同前¶
¶
　　緑礬　　　　赤小豆　　　猪牙皂角(不蛀者去皮弦炙)¶
¶
　　明礬(二錢)　　　葱管藜蘆(五錢)¶
¶
　　右為細末每服半錢或一二錢漿水調下如牙闗𦂳¶
閉斡開灌之¶
¶
　　魚骨鯁方¶
¶
　　魚骨鯁用砂糖白炭皮末紫蘇葉滑石末和丸含口中¶
津液嚥下骨白隨下¶
¶
<pb:KR3e0045_WYG_026-93a>¶
　　一方治魚刺骨鯁在喉内¶
¶
　　用山查樹獨根向下者與玉簮花根同搗取自然汁¶
用匙或竹筒盛汁送入口内不可着牙着牙皆化累¶
驗¶
¶
　　附自縊法¶
¶
　　凡自縊高懸者徐徐抱住解繩不得截㫁上下安被卧¶
之以一人用脚踏其兩肩手挽其髮常令弦急勿使¶
緩縱一人以手按據胸上數摩動之一人摩捋臂脛¶
<pb:KR3e0045_WYG_026-93b>¶
屈伸之若已强直但漸屈之并按其腹如此一時頃¶
雖得氣從口出呼吸眼開仍引按不住須臾以少桂¶
湯及粥清灌令喉潤漸漸能嚥乃止更令兩人以管¶
吹其兩耳此法最好無不活者自旦至暮雖冷亦可¶
救自暮至旦隂氣盛為難救爾¶
¶
　　附救凍死法¶
¶
　　凡四肢直口噤只有㣲氣者用大釡炒灰煖以囊盛熨¶
心上冷即換之目開氣出然後以粥清稍稍進之若¶
<pb:KR3e0045_WYG_026-94a>¶
不先温其心便將火炙則冷氣與火争必死¶
¶
　　孫真人救落水法(醫方大成)¶
¶
　　急解去死人衣帶艾灸臍中即活¶
¶
　　一方治風狗咬¶
¶
　　用小兒胎髮炒新香附子野菊花研細酒調服盡醉¶
¶
¶
¶
<pb:KR3e0045_WYG_026-94b>¶
¶
¶
¶
¶
¶
¶
¶
¶
　　仁齋直指卷二十六¶
¶
