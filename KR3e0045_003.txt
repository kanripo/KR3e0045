# -*- mode: mandoku-view -*-
#+TITLE: 仁齋直指
#+DATE: 2019-03-29 21:05:17.848890
#+PROPERTY: ID KR3e0045
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 3
<pb:KR3e0045_WYG_003-1a>¶
　　欽定四庫全書¶
¶
　　仁齋直指卷三　　　　　宋　楊士瀛　撰¶
¶
　　明　朱崇正　附遺¶
¶
　　諸風¶
¶
　　風論¶
¶
　　氣血痰水受病於内者也風寒暑濕致冦于外者也人¶
之一身血氣既虚隂陽不守飲食居處嗜慾無節衝風¶
卧地調䕶不加於是經絡空疎腠理開徹風邪乘其虚¶
<pb:KR3e0045_WYG_003-1b>¶
而入之中風諸風皆是物耳風之為病善行數變其中¶
人也卒其眩人也暈激人之涎浮昏人之神亂挾熱則¶
痿墯緩弛挾寒則急痛拘攣自其邪氣之入人也邪氣¶
反緩正氣反急正氣引邪為喎僻為竄視為掣縱為搐¶
搦為癱瘓為反張在於陽則皮膚緩在於陰則腹裏急¶
緩則四肢不能収急則一身不能仰皆随其邪氣所至¶
表裏淺深而有證也種類雖多大要有四血氣偏虚半¶
身不遂肌肉枯瘦骨間疼痛謂之偏枯神智不亂身體¶
<pb:KR3e0045_WYG_003-2a>¶
無痛四肢不舉一臂不随謂之風痱(能言則可治)忽然迷仆¶
舌彊不語喉中窒塞噫噫有聲謂之風癔(身軟有汗則生)風寒¶
濕三氣合而為痺其人肉厚身頑不知痛癢風多則走¶
注寒多則疼痛濕多則重着在筋則筋屈而不伸在脉¶
則血凝而不流在肉則不仁在骨則癃重夫是之謂風¶
痺傷風一證發熱煩燥頭疼面光惡風自汗葢風能散¶
氣故有汗也風家脈浮者病在表脈實者病在裏脈虚¶
者病在臟脈促者病在上浮則發散實則疎導虚則温¶
<pb:KR3e0045_WYG_003-2b>¶
之促於上而病人壯盛胷喉澎湃者𤓰蒂散少少吐之¶
俗謂熱則生風大綱然爾多有胃虚氣虛血虛虚極而¶
生風者若諸虛證候天雄附子官桂川烏又不可闕治¶
法大要盡以消痰順氣為先順氣用南木香蘇合香圓¶
輩消痰用南星半夏細辛僵蠶輩如石緑鐡&KR0395;水銀輕¶
粉鉛霜朴消等劑謹勿妄施寒毒入胃則血脈凝澁真¶
氣消鑠不旋踵而廢人治風良劑小續命湯為上排風¶
湯次之然二藥主風不主氣須以人葠順氣散烏藥順¶
<pb:KR3e0045_WYG_003-3a>¶
氣散佐助其間氣一流行則風亦疎散矣至若口開手¶
散瀉血遺尿眼合不開汗出不流吐沫氣麄聲如鼾睡¶
面緋面黑髮直頭搖手足口鼻清冷口噤而脈急數皆¶
為不治之證其餘諸風種類余於嬰兒驚風指要備論¶
之¶
¶
　　諸風證治¶
¶
　　心中風¶
¶
　　心風偃卧熱而瘖　　脣赤其身有汗生¶
¶
<pb:KR3e0045_WYG_003-3b>¶
　　白黑青黃脣上見　　停停時悚扁醫驚¶
¶
　　心中風偃卧不能顛倒發熱失音其舌焦赤汗流脣¶
赤者可治炙心俞若脣上白黑青黃乃心壞為水面¶
目停停時時悚動者並不治心俞二穴在第五椎骨¶
下兩傍各一寸半五臓俞穴千金翼所載與六十七¶
難注同取分寸法男左手女右手以中指第一節為¶
一寸¶
¶
　　肝中風¶
¶
<pb:KR3e0045_WYG_003-4a>¶
　　肝家踞怒不低頭　　左脇偏疼筋急搜¶
¶
　　額目脣青為可療　　目黃目白使人愁¶
¶
　　肝中風踞坐不能低頭上視多怒左脇偏疼諸筋攣¶
急頭目瞤動其目青遶兩目連額微青面黃者可治¶
炙肝俞若大勢青黑其目一黃一白者不治肝俞二¶
穴在第九椎骨下兩傍各一寸半¶
¶
　　腎中風¶
¶
　　腎中踞而腰脊疼　　面浮耳黑賊風生¶
¶
<pb:KR3e0045_WYG_003-4b>¶
　　脇無黃迹能全愈　　直髮泥容旦暮傾¶
¶
　　腎中風踞坐腰脊痛引小腹面上浮腫其耳黑視左¶
右脇未有㸃㸃黃色者可治炙腎俞若脇上黃㸃面¶
如土色鬢髮直齒黃赤者不治腎俞二冘在第十四¶
椎骨下兩傍各一寸半¶
¶
　　肺中風¶
¶
　　肺風喘促滿胷堂　　偃卧漐漐燥異常¶
¶
　　口鼻之間須要白　　尋衣肺壊色憂黃¶
¶
<pb:KR3e0045_WYG_003-5a>¶
　　肺中風偃卧胷滿氣短喘息時嗽燥悶汗出其鼻白¶
目下及鼻四圍以至於口色白者可治灸肺俞若色¶
黃乃肺壞為血其與尋衣摸空者並不治肺俞二穴¶
在第三推骨下兩傍各一寸半¶
¶
　　脾中風¶
¶
　　脾中風兮肌肉瞤　　踞而腹滿吐鹹酸¶
¶
　　脣并肢體通黃瘥　　手足眸青療已難¶
¶
　　脾中風踞坐腹滿皮肉瞤動四肢放縱其脣黃身通¶
<pb:KR3e0045_WYG_003-5b>¶
黃吐鹹汁者可治灸脾俞若手足青且冷或目下青¶
並不治脾俞二冘在第十一椎骨下兩傍各一寸半¶
¶
　　胃中風¶
¶
　　胃病根源飲食來　　擡肩喘息氣難開¶
¶
　　口張額汗腹中滿　　浮診雙闗脈大哉¶
¶
　　胃中風腹滿填脹隔塞不通張口喘息額上多汗孫¶
地仙所謂新食竟取風為胃風是也或曰風中諸臓¶
不闗諸府是亦一説然胃為水穀之海五臟皆取氣¶
<pb:KR3e0045_WYG_003-6a>¶
於胃故並存之三因云胃俞二冘在第十二椎骨下¶
兩傍各一寸半¶
¶
　　中風惡證¶
¶
　　中風惡證細推求　　口噤須遲脈數憂¶
¶
　　眼合不開并竄瞪　　面緋面黑手難収¶
¶
　　口開吐沫氣麄大　　髮直搖頭汗不流¶
¶
　　鼾䶎喉鳴兼鼻冷　　遺尿瀉血並皆休¶
¶
　　中風多是惡風自汗心風脈浮洪肝風脈浮弦腎風¶
<pb:KR3e0045_WYG_003-6b>¶
脈浮滑肺風脈浮濇脾風脈浮緩或以三部候之或¶
以本臓取之不可一槩論也醫者當明辨之¶
¶
　　治卒中法¶
¶
　　圓白天南星(濕紙裹煨)　　　　　南木香¶
¶
　　蒼术(生)　　　白羊眼半夏(用百沸湯就跳蘸少頃各一錢半)¶
¶
　　辣細辛　　　甘草(生)　　　石昌蒲(細切各一錢)¶
¶
　　右件剉散分作二服水一盞半生薑七厚片煎取其¶
半乘熱調蘇合香圓三圓灌下痰盛者加全蝎二枚¶
<pb:KR3e0045_WYG_003-7a>¶
灸治一切卒中不論中風中寒中暑中濕中氣及痰¶
厥飲厥之類初作皆可用此先以皁角去弦皮細辛¶
或生南星半夏為末揭以管子吹入鼻中俟其噴嚏¶
即進前藥牙噤者中指㸃南星細辛末并烏梅肉頻¶
擦自開¶
¶
　　又法¶
¶
　　南木香(細剉貳錢)　生南星(七片)　　生薑(七片)¶
¶
　　石昌蒲(二寸搥碎)¶
¶
<pb:KR3e0045_WYG_003-7b>¶
　　右煎取清汁乘熱調南木香末壹錢蘇合香圓三圓¶
與之¶
¶
　　小續命湯治中風諸風迷仆涎潮舌彊語蹇或昏潰痿¶
㢮或厥冷拘攣不論表裏淺深服之皆驗¶
¶
　　麻黃(去節)　　　人葠　　　　防己¶
¶
　　官桂　　　　黃芩　　　　杏仁(去皮尖焙)¶
¶
　　白芍藥　　　芎藭　　　　甘草(炒各壹兩)¶
¶
　　防風(壹兩半)　　附子(炮去皮臍只用半兩)¶
¶
<pb:KR3e0045_WYG_003-8a>¶
　　右剉散每服三錢薑五厚片棗二枚水盞半煎一盞¶
温服恍惚加白伏苓骨節煩疼素有熱去附子倍芍¶
藥煩燥大便秘去附子倍芍藥加竹&KR0377;大便利素有¶
寒去黄芩加白术附子骨肉冷疼加辣桂附子嘔逆¶
腹脹加人葠半夏自汗去麻黃加芍藥大便結熱去¶
附子加枳殻大黃痰多加南星炮切數片風虚加當¶
歸渴加栝蔞根身疼加秦艽喘急加炒桑白皮¶
¶
　　排風湯治五臟風諸風亦治風毒脚氣腫痛¶
¶
<pb:KR3e0045_WYG_003-8b>¶
　　白鮮皮　　　白术　　　　白芍藥¶
¶
　　辣桂　　　　當歸　　　　川芎¶
¶
　　杏仁(去皮尖微炒)　防風　　　　甘草(各貳兩炒)¶
¶
　　獨活　　　　麻黃(去節)　　　白茯苓(各叁兩)¶
¶
　　右麄末每服三錢水盞半薑四片煎一盞温服¶
¶
　　良方人葠順氣散治諸風戰掉拳攣眩暈喎邪麻痺疼¶
痛¶
¶
　　川芎　　　　桔梗　　　　白术¶
¶
<pb:KR3e0045_WYG_003-9a>¶
　　白芷　　　　陳皮　　　　枳殻(炒)¶
¶
　　甘草(各壹兩炒)　　麻黃(去節)　　　天台烏藥(去心各壹兩半)¶
¶
　　人葠　　　　白薑(炮各半兩)¶
¶
　　右為末每二錢薑棗煎服¶
¶
　　烏藥順氣散證治同前亦主脚氣¶
¶
　　烏藥(去心)　　　麻黃(去節)　　　陳皮(各貳兩)¶
¶
　　川芎　　　　枳殻(炒)　　　北梗¶
¶
　　白芷　　　　直僵蠶(炒去絲)　甘草(炒各壹兩)¶
¶
<pb:KR3e0045_WYG_003-9b>¶
　　白薑(炮半兩)¶
¶
　　右為末每二錢薑棗煎服¶
¶
　　攝生飲治一切卒中不論中風中寒中暑中濕及痰厥¶
飲厥氣厥之類初作即用此¶
¶
　　圓白南星(濕紙裹煨)南木香　　半夏(用百沸湯就跳蘸少頃各¶
¶
　　壹錢半)　　　　辣細辛　　蒼术(生)¶
¶
　　甘草(生)　　　細節石菖蒲(各壹錢)¶
¶
　　右剉分貳服每服水盞半薑七厚片煎取其半乘熱¶
<pb:KR3e0045_WYG_003-10a>¶
調蘇合香圓(方具諸氣門)參圓灌下痰盛加炙全蝎貳枚¶
先以皁角肉細右為末管子堨些吹入鼻中侯噴𡁲¶
即進藥牙噤者烏梅肉揉和南星細辛末以中指頻¶
擦自開¶
¶
　　三生飲治卒中昏迷痰盛喉嗚口眼喎斜半身不遂但¶
脈沈無熱者可服¶
¶
　　南星(壹兩)　　　川烏(生)　　　附子(生各去皮臍半兩)¶
¶
　　南木香(貳錢半)¶
¶
<pb:KR3e0045_WYG_003-10b>¶
　　右㕮咀每服三錢水壹盞半薑十厚片煎取半微温¶
服¶
¶
　　附香飲證治如前¶
¶
　　附子(生四錢)　　木香(貳錢)¶
¶
　　右㕮咀分兩服每用水盞半薑十片煎取半微温服¶
虛人可用¶
¶
　　星香飲證治如前¶
¶
　　南星(捌錢)　　　木香(貳錢)¶
¶
<pb:KR3e0045_WYG_003-11a>¶
　　右剉分生服每用水盞半薑十片煎六分温服氣盛¶
人用此¶
¶
　　大醒風湯治卒中諸風涎潮痰厥語澁神昏¶
¶
　　附子(生)　　　南星(生各叄分)　　全蝎¶
¶
　　川芎　　　　防風(各壹分)¶
¶
　　右剉散每三錢薑十片煎服氣不和加木香¶
¶
　　省風湯¶
¶
　　南星(炮壹兩)　　防風(半兩)　　　甘草(炒壹分)¶
¶
<pb:KR3e0045_WYG_003-11b>¶
　　右剉每服三錢薑十片煎服氣虛人加生附子沈香¶
氣逆加紫蘇木香頭痛而暈加全蝎多痰加半夏¶
¶
　　左經圓治諸風癱瘓拘攣彊直疼痛或跌撲傷損亦主¶
之¶
¶
　　草烏(炮去尖四兩)　川烏(炮去皮臍貳兩)　没藥(壹兩半)¶
¶
　　乳香(壹兩)　　　黑豆(生壹升以班猫貳拾壹箇去頭足翅同煮候豆熟為度去¶
班猶取豆焙乾用)¶
¶
　　右細末醋和豆為糊圓桐子大每服三十圓温酒下¶
¶
<pb:KR3e0045_WYG_003-12a>¶
　　鐵骨丹治諸風癱瘓拳攣半身不遂¶
¶
　　川烏頭　　　草烏頭(各炮去皮臍尖)川芎¶
¶
　　當歸(酒浸)　　辣桂　　　　川續斷(洗㬠)¶
¶
　　華陰細辛　　補骨脂(炒)　　烏蛇(洗酒浸取肉㬠乾柒錢半)¶
¶
　　直僵蠶(炒去絲)　木鼈子(去殻炒熟)　天麻(酒浸㬠)¶
¶
　　巴㦸(酒浸去心㬠)　防風　　　　滴乳香¶
¶
　　沒香　　　　麻黃(去節)　　　羌活¶
¶
　　獨活　　　　堅白南星(炮熟)　白蒺䔧(炒搗去刺)¶
¶
<pb:KR3e0045_WYG_003-12b>¶
　　薏苡仁　　　蒼术(炒各半兩)　　&KR1181;薢(鹽水煮乾)¶
¶
　　杜仲(去麄皮剉葢注製炒焦)　　　　　牛膝(酒浸㬠各一兩)¶
¶
　　虎脛骨(洗酒浸炙焦)自然銅(燒紅醋淬化次各三兩)¶
¶
　　白附子(炮)　　川五靈脂(各四錢)秦芁¶
¶
　　全蝎(去毒微炒各二錢半)麝香(半錢)¶
¶
　　右細末乳香沒藥麝别研漸入拌和以浸藥酒調飛¶
麫煮糊研築圓彈子大每服一圓温酒磨下或宣木¶
𤓰煎湯下黑豆淋酒下不拘時服仍間用高良薑碎¶
<pb:KR3e0045_WYG_003-13a>¶
壹升煎湯圍燻盪浴最妙未服藥前須以班猫二十¶
一箇去翅足用黑豆一建盞慢火同炒焦只用七箇¶
并豆入全蝎十四枚微炒五靈脂二錢半為末糕糊¶
圓麻子大每二十一圓老酒下先去其風根¶
¶
　　鐡彈圓治諸風癱瘓¶
¶
　　川烏(炮去皮臍一兩半)川五靈脂(四兩)　乳香¶
¶
　　没藥(各一兩)　　麝(一錢)¶
¶
　　右乳香以乾竹葉包褁用熨斗火熨過即研成末餘¶
<pb:KR3e0045_WYG_003-13b>¶
藥末之拌和再碾滴水為圓彈子大每一圓薄荷酒¶
磨下¶
¶
　　拒風丹治一切風¶
¶
　　川芎(四兩)　　　防風(一兩半)　　天麻¶
¶
　　甘草(炒各一兩)　　細辛　　　　蓽撥(各半兩)¶
¶
　　右末煉蜜和杵每兩作三十圓每服一圓細嚼荆芥¶
酒下傷風鼻塞項彊頭疼薑湯下¶
¶
　　麝香圓治白虎&KR1031;癤風走注疼痛遍身瘙痒如蟲嚙晝¶
<pb:KR3e0045_WYG_003-14a>¶
静夜劇¶
¶
　　川烏(大八角者三箇)　全蝎(二十一箇)　地龍(半兩)¶
¶
　　黑豆(並生用二錢半)　麝香(半字)¶
¶
　　右細末糯糊圓菉豆大每服七圓甚者十圓夜卧令¶
膈空温酒下微出冷汗便瘥¶
¶
　　増味五痺湯治風寒濕合而為痺肌體麻痺不仁¶
¶
　　羌活　　　　防己　　　　片子薑黃¶
¶
　　白术　　　　海桐皮　　　當歸¶
¶
<pb:KR3e0045_WYG_003-14b>¶
　　白芍藥(各一兩)　甘草(炒七錢半)¶
¶
　　右剉每服三錢薑十厚片煎服病在上食後病在下¶
食前¶
¶
　　𤓰蒂散吐法¶
¶
　　右𤓰蒂末一錢熟水調下若風顛證須以𤓰蒂散吐¶
痰¶
¶
　　稀涎散治風涎潮塞上膈氣閉不通¶
¶
　　猪牙皁角(四條肥實不蛀者去黑皮)　　　光明晉礬(一兩)¶
¶
<pb:KR3e0045_WYG_003-15a>¶
　　右細末輕者半錢重者三字熟水調下但少吐之弱¶
者不可吐用養正丹三十圓研細南木香煎湯調下¶
仍與南星附子豁痰歸經雞心賓榔亦能疎風順氣¶
¶
　　鶴膝風攣方真紫金皮老酒煎候温常服¶
¶
　　急風方¶
¶
　　朱砂(一字)　　　輕粉(一㸃)　　　巴豆(去油如霜些兒)¶
¶
　　全蝎(一枚)　　　蟬殻(兩枚去土)¶
¶
　　右末之研和大人盡劑用薄荷泡湯調下小兒分半¶
<pb:KR3e0045_WYG_003-15b>¶
用乳汁調下或吐痰或泄毒物皆效¶
¶
　　烏龍丹治諸風癱瘓口眼喎斜語言蹇澁¶
¶
　　真川烏(生去皮臍)　好五靈脂(各二兩)¶
¶
　　右末入腦麝半錢同研滴水圓小彈大陰乾每一圓¶
先薑汁研開次好酒調下空心食前日兩服似鐡彈¶
圓¶
¶
　　廬江劉寶治痓良方¶
¶
　　歸荆湯治風痓昏迷吐沫抽掣背脊彊直產後中痓通¶
<pb:KR3e0045_WYG_003-16a>¶
用¶
¶
　　當歸　　　荆芥穗¶
¶
　　右等分末之每二錢水一盞酒少許煎七分灌下如¶
牙𦂳用銅匙斡以雞羽蘸藥入口或用童尿調下或¶
以川芎代當歸亦妙¶
¶
　　又方¶
¶
　　黑豆(炒焦好酒淋之取淸汁)¶
¶
　　右每酒一盞獨活剉三錢煎七分温服又連續進劑¶
<pb:KR3e0045_WYG_003-16b>¶
以瘥為度¶
¶
　　太陽風痓證候始則發熱腹痛喘息涎浮次則牙緊頭¶
揺十指微動漸加項背彊直轉側不仁甚者昏困失音¶
目睛直視滑泄不禁身腰反張如此則十不救一新産¶
血虚汗出傷風亦作痓證凡産後發熱若舌蹇脣急手¶
指微動便急作風痓療之荆歸湯獨活酒(方見在濕門)¶
¶
　　人為邪氣所干則發而為病若氣若血若痰若水若¶
風若寒若暑若濕腑臓表裏冷熱虚實各有受病之¶
<pb:KR3e0045_WYG_003-17a>¶
處用藥之法必究其原而後可以起病否則前賢所¶
謂獵不知兔廣絡原野冀一人獲之術亦疎耳是可¶
以人試技乎哉¶
¶
　　附諸賢論¶
¶
　　病機機要曰治風須分在臓在腑在經之異云風本為¶
熱熱勝則風動宜以静勝其燥是養血也治須少汗亦¶
宜少下多汗則虚其衞多下則損其榮宜治在經雖有¶
汗下之戒而有中臓中腑之分中腑者多著四肢有表¶
<pb:KR3e0045_WYG_003-17b>¶
證而脈浮惡風拘急不仁中臓者多滯九竅脣緩失音¶
耳聾鼻塞目瞀大便結閉中腑者宜汗之中臟者宜下¶
之表裏已和宜治之在經當以大藥養之¶
¶
　　發明云中血脈則口眼喎斜中腑則肢節癈中臓則性¶
命危三治各不同中血脈外有六經之形證則從小續¶
命加減中腑内有便溺之阻隔宜三化湯等通利之外¶
無六經之形證内無便溺之阻隔宜養血通氣大秦芁¶
湯羌活愈風湯主之¶
¶
<pb:KR3e0045_WYG_003-18a>¶
　　劉宗厚曰按此分在表在裏在經之三證立汗下調養之¶
三法可謂開後世之盲聾但所用諸方學者宜詳審之¶
河間曰風病多因熱甚俗云風者言末而忘其本也所¶
以中風有癱瘓者非謂肝木之風實甚而卒中之也亦¶
非外中於風良由將息失宜而心火暴甚腎水虚衰不¶
能制之則陰虚陽實而熱氣怫鬱心神昏冒筋骨不用¶
而卒倒無知也多因喜怒悲憂恐五志過極而卒中者¶
皆為熱甚故也若微則但僵仆氣血流通筋脈不攣緩¶
<pb:KR3e0045_WYG_003-18b>¶
者發過如故或熱氣大盛鬱滯不通陰氣暴絶陽氣後¶
竭而死○痰涎者由熱甚則水化製火而生○偏枯者¶
由經絡一側得通否者痺而癱瘓也○口筋噤急者由¶
風熱太甚以勝水濕又津液滯于胸膈以為痰涎則筋¶
太燥然燥金主于収斂勁切故也○或筋反緩者乃燥¶
之甚血液衰少也諸筋攣易愈諸筋痿難復以見燥¶
之微甚也¶
¶
　　丹溪云案内經已下皆謂外中風邪然地有南北之殊¶
<pb:KR3e0045_WYG_003-19a>¶
不可一途而論往劉守真作將息失宜水不能制火極¶
是由今言之西北二方亦有真為風所中者但極少爾¶
東南之人多是濕土生痰痰生熱熱生風也邪之所輳¶
其氣必虛風之傷人在肺臟為多○許學士謂氣中者¶
亦有此七情所傷脈微而數或浮而𦂳緩而遲必也脈¶
遲浮可治大數而極者死若果外中者則東垣所謂中¶
血脈中府中藏之理其于四肢不舉亦有與痿相類者¶
當細分之局方風痿同治大謬發揮甚詳子和用三法¶
<pb:KR3e0045_WYG_003-19b>¶
如的係邪氣卒中痰盛實熱者可用否則不可¶
¶
　　河間曰中風之人不宜用龍麝(闕)硃譬之提鈴巡於街¶
使盜者伏而不出益使風邪入於骨髄如油入而莫能¶
出也此之類焉若痰潮不省昏憒不知事宜用藥下其¶
痰涎故風者乃百病之長雖審經意故莫不有疑者也¶
吁醫之不明運氣造化地理病機之微而欲行通變之¶
法者難矣哉¶
¶
　　附諸方¶
¶
<pb:KR3e0045_WYG_003-20a>¶
　　防風通聖散(宣明方)論曰風寒熱諸疾之始生也人之¶
藏府皆風之起謂火熱陽之本也謂曲直動搖風之¶
用也眩運嘔吐謂風熱之甚也夫風熱拂鬱風火生¶
於熱以熱為本而風為標凡言風者即風熱病也氣¶
壅沸筋脈拘倦肢體焦痿頭目昏眩腰脊彊痛耳鳴¶
鼻塞口苦舌乾咽嗌不利胷隔痞悶咳嘔喘滿涕唾¶
稠粘腸胃燥熱結便溺淋閉或夜卧寢汗咬牙唾語¶
筋惕驚悸或腸胃拂鬱結水液不能浸潤於週身而¶
<pb:KR3e0045_WYG_003-20b>¶
但為小便多出者或濕熱内餘而時有汗洩者或因¶
亡液而成燥淋閉者或因腸胃燥鬱水液不能宣行¶
於外反以停濕而泄或燥濕往來而時結時泄者或¶
表之陽和正氣(衞氣是也)與邪熱相合并入于裏陽極似¶
陰而戰煩渴者(表氣寒故戰裏熱甚則渴)或虚氣人不已者(經言與衞¶
氣并入于裏則寒戰也并出邪熱於表則發熱大則病作離則病也)或風熱走注疼痛¶
麻痺者或腎水真陰衰虚心火邪熱暴甚而僵仆或¶
卒中久不語或一切暴瘖而不語語不出聲或暗風¶
<pb:KR3e0045_WYG_003-21a>¶
癎者或洗頭風或破傷風或中風諸潮搐并小兒諸¶
疳積熱或驚風積熱傷寒疫癘不能辨者或熱甚怫¶
結而反出不㤨者或熱極黑陷將死或大人小兒風¶
熱瘡疥及久不愈者或頭生屑徧身黑黧紫白斑駁¶
或面鼻生紫赤風刺癮疹俗呼為肺風者或成風癘¶
世傳為大風疾者或腸風痔漏并解酒過熱毒兼解¶
利諸邪所傷及調理傷寒未發汗頭項身體疼痛者¶
并兩感諸證兼治産後血液損虚以致陰氣衰殘陽¶
<pb:KR3e0045_WYG_003-21b>¶
氣鬱甚為諸熱証腹滿澁痛煩渴喘悶譫妄驚狂或¶
熱極生風而熱燥鬱舌彊口噤筋惕肉瞤一切風熱¶
燥證鬱而惡物不下腹滿撮痛而昏者(惡物過多而不吐者不宜¶
服之)兼消除大小瘡及惡毒兼治墮馬打撲傷損疼痛¶
或因熱結大小便澁不通或腹急痛腹滿喘悶者並¶
皆治之¶
¶
　　防風　　　　川芎　　　　當歸¶
¶
　　芍藥　　　　大黃　　　　薄荷葉¶
¶
<pb:KR3e0045_WYG_003-22a>¶
　　麻黃　　　　連翹　　　　芒硝(朴硝製過者是已上各半¶
¶
　　兩)　　　　　石膏　　　　黃芩¶
¶
　　桔梗(各一兩)　　滑石(三兩)　　　甘草(二兩)¶
¶
　　荆芥　　　　白术　　　　梔子(各二錢五分)¶
¶
　　右為末每服三錢水一大盞生薑三片煎至六分温¶
服涎𠻳加半夏五錢薑製此藥不可無生薑同前劉¶
廷瑞方有縮砂無芒硝其餘皆同¶
¶
　　加減防風通聖散　頂防風疾常服取効¶
¶
<pb:KR3e0045_WYG_003-22b>¶
　　防風　　　　川芎　　　　當歸¶
¶
　　芍藥　　　　薄荷　　　　麻黃¶
¶
　　連翹(各半兩)　　黃芩　　　　桔梗(各一兩)¶
¶
　　甘草(二兩)　　　荆芥　　　　白术(各二錢半)¶
¶
　　烏藥　　　　羌活　　　　天麻¶
¶
　　殭蠶(等分)¶
¶
　　體弱氣虚者磨木香　痰涎壅盛者加南星半夏枳¶
實¶
¶
<pb:KR3e0045_WYG_003-23a>¶
　　搜風順氣圓(聖惠方)治腸胃積熱以致膈間痞悶大便結¶
燥小便亦澁腸風痔痛腰膝酸疼肢節頑麻手足癱¶
瘓行步艱辛語言蹇澁三十六般風及七十二般氣¶
無不治之此藥宣通氣血清熱潤燥通利大小便則¶
諸病自愈¶
¶
　　車前子(一兩半)　白檳榔　　　大麻子(微炒去殻别研)¶
¶
　　牛膝(酒浸宿)　　乾山藥(各二兩)　枳殻(去穰麩炒)¶
¶
　　防風(去蘆)　　　獨活(各一兩)　　郁李仁(湯泡去皮研)¶
¶
<pb:KR3e0045_WYG_003-23b>¶
　　大黃(五錢半生半熟)¶
¶
　　右為細末練蜜丸如梧桐子大每服二十丸茶酒米¶
飲任下早晨臨卧各一服久覺大腸微動以羊肚肺¶
羹補之此藥膏粱之家肥甘大過以致大便結燥尤¶
宜服之老人大腸無血大便結燥最宜¶
¶
　　蘇合香圓　療傳尸骨蒸殗殢肺痿疰忤鬼氣卒心痛¶
霍亂吐痢時氣鬼魅瘴痞赤白暴痢瘀血月閉痃癖¶
丁腫驚癎及小兒吐乳大人狐狸等病○小兒用大¶
<pb:KR3e0045_WYG_003-24a>¶
緋絹袋盛當心帶之一切邪鬼不敢近○凡人痰氣¶
及中風痰涎壅上喉中有聲不能下者用青州白丸¶
子同丸生薑自然汁化下立効○産婦中風小兒驚¶
風牙闗𦂳硬不開及不省者擦牙即開然後用風藥¶
治之○小兒吐瀉驚疳先用火焙此藥然後用生薑¶
白自然汁化開白湯調灌○脚氣衝心用萆蔴子去¶
殻槌碎和丸敷則脚心疼痛立止○心腹絞痛中滿¶
嘔吐薑湯化服○大人小兒傷風咳嗽薑葱汁白湯¶
<pb:KR3e0045_WYG_003-24b>¶
調下○中風狂亂如見鬼神白湯調服(方見咳𠻳門)¶
¶
　　白圓子(和劑方)治男婦風痰壅盛手足癱瘓嘔吐涎沫及¶
小兒驚風並皆治之(方見痰類)¶
¶
　　大秦艽湯(拔粹方)治中風外無六經之形証内無便溺之¶
阻隔知為血弱不能養於筋故手足不能運動舌彊¶
不能言宜養血而筋自榮¶
¶
　　秦芁　　　　石膏(各三兩)　　甘草¶
¶
　　川芎　　　　當歸　　　　羌活¶
¶
<pb:KR3e0045_WYG_003-25a>¶
　　獨活　　　　防風(去蘆)　　　黃芩¶
¶
　　白芍藥　　　吳白芷　　　白术¶
¶
　　生地黃　　　熟地黃　　　白茯苓(各二兩)¶
¶
　　細辛(五錢)¶
¶
　　右㕮咀每服一兩水二盞煎至一盞去滓通口服如¶
天陰雨加生姜七片如心下痞加枳實一錢煎服¶
¶
　　羌活愈風湯(抜粹方)治肝腎虚筋骨弱語言難精神昏潰¶
及治風濕内弱風熱體重或瘦而一肢偏枯或肥而¶
<pb:KR3e0045_WYG_003-25b>¶
半身不遂心亂則百病生静則萬病息此藥能安心¶
養神調陰陽無偏勝¶
¶
　　羌活　　　　甘草(炙)　　　防風(去蘆)¶
¶
　　黃芪(去蘆)　　　人葠(去蘆)　　　蔓荆子¶
¶
　　川芎　　　　細辛(去蘆)　　　枳殻(去穰麩炒)¶
¶
　　地骨皮　　　麻黃(去根)　　　知母(去皮)¶
¶
　　獨活　　　　白芷　　　　杜仲(炒斷絲)¶
¶
　　秦芁(去蘆)　　　柴胡(去苗)　　　半夏(湯洗姜制)¶
¶
<pb:KR3e0045_WYG_003-26a>¶
　　厚樸(姜製)　　　防己　　　　熟地黄¶
¶
　　前胡(各二兩)　　芍藥(去皮)　　　黃芩(去腐)¶
¶
　　白茯苓　　　石膏　　　　生地黃¶
¶
　　蒼术(各四兩)　　桂(一兩)¶
¶
　　右剉每服一兩水二盞煎至一盞去查温服如遇天¶
陰加生薑三片煎空心一服臨卧再煎查服○常服¶
之藥不可失四時之輔如望春大寒之後加半夏柴¶
胡人葠各二兩望夏糓雨之後加石膏黃芩知母各¶
<pb:KR3e0045_WYG_003-26b>¶
二兩季夏之月加防己白术茯苓各二兩望秋大暑¶
之後加厚樸藿香各二兩桂一兩望冬霜降之後加¶
附子官桂各一兩當歸二兩¶
¶
　　大烏藥順氣散　治諸風氣手足癱瘓¶
¶
　　歸芍地黃芎烏藥陳地龍香附縮砂枳芩半與防風¶
蘇桔并甘草乳沒沈香停姜棗均煎服諸風氣立通¶
¶
　　當歸　　　　芍藥　　　　生地黃¶
¶
　　川芎　　　　烏藥　　　　陳皮¶
¶
<pb:KR3e0045_WYG_003-27a>¶
　　地龍　　　　香附子　　　砂仁¶
¶
　　枳殻　　　　黃芩　　　　半夏¶
¶
　　防風　　　　紫蘇　　　　桔梗¶
¶
　　甘草(各半兩)　　乳香　　　　没藥¶
¶
　　沉香(各二錢五分此三味為末煎熟藥加内服)¶
¶
　　右用姜棗同煎¶
¶
　　勻氣散(瑞竹方)治腰腿疼痛手足攣拳及治中風不語口¶
眼喎斜半身不遂等證前代曽服有效¶
¶
<pb:KR3e0045_WYG_003-27b>¶
　　白术(二兩煨)　　天台烏藥(一兩)　天麻(半兩)¶
¶
　　沈香　　　　青皮(去穰)　　　白芷¶
¶
　　人葠(去蘆)　　　甘草　　　　紫蘇¶
¶
　　木𤓰(各二錢半)¶
¶
　　右㕮咀作十服每服水一盞生姜三片煎至半盞去¶
查温服¶
¶
　　換骨丹(宣明方)治癱瘓風中風口眼喎斜半身不遂并一¶
切風癎暗風并宜服之¶
¶
<pb:KR3e0045_WYG_003-28a>¶
　　我有換骨丹傳之極幽秘疎開病者心扶起衰翁¶
臂氣壯即延年神清日不睡南出張仙翁三百八¶
十嵗槐皮芎术芷仙人方首蔓十伴各停勻苦味¶
香減半龍麝即少許硃砂作衣纒麻黃煎膏丸大¶
小如指彈脩合在深房勿令陰人見夜卧服一粒¶
遍身汗津滿萬病自消除神仙為侶伴¶
¶
　　麻黃(煎膏)　　　仙术　　　　槐角子(取子)¶
¶
　　桑白皮　　　川芎　　　　香白术¶
¶
<pb:KR3e0045_WYG_003-28b>¶
　　威靈仙　　　人葠　　　　防風¶
¶
　　何首烏　　　蔓荆子(各一兩)　苦葠¶
¶
　　五味子　　　廣木香(各半兩)　麝香¶
¶
　　龍腦(少許研)　　硃砂(研為衣不拘多少)¶
¶
　　右為末桑白單搗細秤以麻黃膏和就杵一萬五千¶
下每兩分作十丸每服一丸以硬物擊碎温酒半盞¶
浸以物葢不可透氣食後臨卧壹呷嚥之衣葢覆當¶
自出汗即差(和胃湯調補)及避風寒茶下半丸葢出汗入¶
<pb:KR3e0045_WYG_003-29a>¶
膏時如稠再入水少許煎動入藥唯少為妙其麻黃¶
膏不可多其麻黃膏煉法見後¶
¶
　　袐傳祛風散¶
¶
　　羌活　　　　獨活　　　　山梔¶
¶
　　半夏　　　　蒼术　　　　蒼耳子¶
¶
　　甘草　　　　茯苓　　　　陳皮¶
¶
　　當歸　　　　生地黃　　　防風¶
¶
　　荆芥　　　　漢防己　　　白芍藥¶
¶
<pb:KR3e0045_WYG_003-29b>¶
　　牙皁　　　　威靈仙(各等分)¶
¶
　　右㕮咀每服水二盞薑三片煎至一盞不拘時服加¶
減于後¶
¶
　　禦風丹(聖惠方)治一切中風半身不遂神昏語蹇口眼喎¶
斜婦人頭風血風暗風倒仆嘔噦涎痰手足麻痺¶
¶
　　川芎　　　　白芍藥　　　桔梗¶
¶
　　細辛　　　　白殭蠶　　　川羌活¶
¶
　　天南星(姜製各半兩)麻黃(去根節)　　防風(去蘆)¶
¶
<pb:KR3e0045_WYG_003-30a>¶
　　白芷(各一兩半)　　乾生薑　　　甘草(炒各七錢半)¶
¶
　　硃砂(二錢半為衣)¶
¶
　　右為細末煉蜜為圓如彈子大每服一圓熟酒化下¶
食前日三服神昏有涎者加硃砂二錢半¶
¶
　　續命煮散(大全良方)治風氣留滯心中昏憒四肢無力口眼¶
瞤動或時搐搦亡失津液渴欲飲水此藥能扶榮衞¶
去虚風中風自汗及産後中風自汗尤宜服之¶
¶
　　防風　　　　獨活　　　　當歸¶
¶
<pb:KR3e0045_WYG_003-30b>¶
　　人葠　　　　細辛　　　　葛根¶
¶
　　芍藥　　　　川芎　　　　甘草¶
¶
　　&KR0827;地黃　　　遠志(去心)　　　荆芥(各五錢)¶
¶
　　官桂(七錢半)　　半夏(五錢)　　　汗多不止加牡蠣粉¶
¶
　　右㕮咀每服一兩生姜三片水二盞煎至一盞去滓¶
通口服¶
¶
　　獨活湯(大全良方)治虚風昏憒不自知覺手足瘈瘲坐卧不¶
寧或發寒熱若血虚不能服發汗藥及中風自汗尤¶
<pb:KR3e0045_WYG_003-31a>¶
宜服之¶
¶
　　川獨活　　　羌活　　　　人葠(去蘆)¶
¶
　　防風　　　　當歸　　　　細辛¶
¶
　　茯神(去木)　　　半夏　　　　桂心¶
¶
　　白微　　　　逺志　　　　菖蒲(去毛)¶
¶
　　川芎　　　　甘草(各五錢)¶
¶
　　右㕮咀每服一兩水一盞生姜五片煎至八分去滓¶
食後温服¶
¶
<pb:KR3e0045_WYG_003-31b>¶
　　川芎石膏湯(宣明方)治風熱上攻頭目昏眩痛悶風痰喘¶
嗽鼻塞口瘡煩渴淋悶眼生翳膜此藥清神爽志宣¶
通氣血治中風偏枯解中外諸邪調理諸病勞復傳¶
染¶
¶
　　川芎　　　　芍藥　　　　當歸¶
¶
　　山梔子　　　黃芩　　　　大黃¶
¶
　　菊花　　　　荆芥穗　　　人葠¶
¶
　　白术(各半兩)　　滑石(四兩)　　　寒水石¶
¶
<pb:KR3e0045_WYG_003-32a>¶
　　桔梗(各二兩)　　甘草(三兩)　　　砂仁(二錢半)¶
¶
　　石膏　　　　防風　　　　連翹¶
¶
　　薄荷葉(各一兩)¶
¶
　　右為末每服三錢水一盞煎至六分去滓食後服水¶
調亦得忌姜醋發熱物¶
¶
　　保命丹(千金方)治諸風瘓瘲不能語言心忪徤忘恍惚去¶
來頭日暈眩胷中煩鬱痰涎壅塞抑氣攻心精神昏¶
憒又治心氣不足神志不定驚恐怕怖悲憂慘蹙虚¶
<pb:KR3e0045_WYG_003-32b>¶
煩少睡喜怒不時或發狂顛神情昏亂及小兒驚癎¶
驚風抽搐不定及大人暗風并羊顛猪顛發叫¶
¶
　　硃砂(一兩)　　　珍珠(二錢)　　　南星(一兩)¶
¶
　　麻黃(去根節)　　白附子(炮)　　雄黃¶
¶
　　龍腦(各半兩)　　琥珀(三錢)　　　殭蠶(炒)¶
¶
　　犀角(鎊)　　　麥門冬(去心)　　枳殻¶
¶
　　地骨皮　　　神曲　　　　茯神¶
¶
　　逺志(去心)　　　人葠　　　　柴胡(各一兩)¶
¶
<pb:KR3e0045_WYG_003-33a>¶
　　金箔(一百片)　　牛黃(三錢)　　　天麻(半兩)¶
¶
　　腦子(少許)　　　麝香(少許)　　　膽礬(半兩)¶
¶
　　牙硝(四錢)　　　毫車　　　　天竺黃¶
¶
　　防風　　　　甘草　　　　桔梗¶
¶
　　白术　　　　升麻(各一兩)　　蟬蜕(半兩)¶
¶
　　黃芩(二兩)　　　荆芥(二兩)¶
¶
　　右為細末煉蜜為丸如彈子大每服一圓薄荷湯化¶
下不拘時候忌猪羊鰕核桃動風引痰之物及猪羊¶
<pb:KR3e0045_WYG_003-33b>¶
血更加大川烏炮去皮臍姜製半夏白芷川芎各壹¶
兩猪牙皁角一兩和前藥丸服尤妙¶
¶
　　神効活絡丹治風濕諸痺肩臂腰膝筋骨疼痛口眼喎¶
斜半身不遂行步艱辛筋脈拘攣能清心明目寛膈¶
宜通氣血年逾四十預服十數丸至不生風病¶
¶
　　白花蛇(酒浸焙乾二兩)烏稍蛇(酒浸焙乾半兩)麻黃(二兩去節)¶
¶
　　細辛(去土一兩)　　全蝎(一兩半去毒)　兩頭尖(二兩酒浸)¶
¶
　　赤芍藥(一兩)　　貫芎(二兩)　　　防風(二兩半)¶
¶
<pb:KR3e0045_WYG_003-34a>¶
　　葛根(一兩半)　　沒藥(一兩另研)　　血竭(七錢半另研)¶
¶
　　硃砂(一兩另研)　　烏犀骨(半兩)　　地龍(半兩去土)¶
¶
　　甘草(二兩去皮炙)　丁香(一兩去枝)　　白殭蠶(一兩炒)¶
¶
　　乳香(一兩研)　　麝香(半兩另研)　　片腦(一錢半另研)¶
¶
　　官桂(二兩去粗皮)　草荳䓻(二兩)　　川羌活(二兩)¶
¶
　　虎脛骨(酥炙一兩)　𤣥參(一兩)　　　牛黃(二錢半另研)¶
¶
　　天麻(二兩)　　　威靈仙(一兩半酒浸)藿香(二兩去土)¶
¶
　　天竺黃(一兩)　　敗龜板(一兩炙)　人葠(一兩)¶
¶
<pb:KR3e0045_WYG_003-34b>¶
　　何首烏(二兩)　　白芷(二兩)　　　烏藥(一兩)¶
¶
　　安息香(一兩)　　青皮(一兩)　　　黑附子(一兩去皮炮)¶
¶
　　香附(一兩)　　　白荳䓻　　　骨碎補(各一兩)¶
¶
　　黃連(二兩)　　　茯苓(一兩)　　　黃芩(二兩)¶
¶
　　白术(一兩)　　　&KR0827;地黃(二兩)　　松香脂(半兩)¶
¶
　　大黃(二兩)　　　當歸(一兩半)　　木香(二兩)¶
¶
　　沈香(二兩)　　　金箔(為衣)¶
¶
　　右為細末煉蜜為丸如彈子大每服一丸細嚼温酒¶
<pb:KR3e0045_WYG_003-35a>¶
茶清漱下随証上下食前後服頭風擂茶下¶
¶
　　搐鼻通天散治卒暗中風倒地牙闗𦂳急人事昏沈¶
¶
　　川芎　　　　細辛　　　　藜蘆¶
¶
　　白芷　　　　防風　　　　薄荷(各一錢)¶
¶
　　猪牙皁角(刮去皮三箇)¶
¶
　　右為細末用蘆筒納藥每用少許吹入鼻中¶
¶
　　麻黃膏(宣明方)治中風不省人事卒然倒地¶
¶
　　右須旺日乙夘者採麻黃一秤揀去根一寸長取東¶
<pb:KR3e0045_WYG_003-35b>¶
流水三石三斗以無油膩鐺量大小盛五七斗者可¶
先煮五沸掠去滓逐旋添水盡至三五斗以來漉去¶
麻黃淘在盆中澄定良久用細羅子濾去滓取清者¶
鐺内再熬至一斗再澄再濾取汁再熬至升半已來¶
為度只是勤攪勿令着底恐焦了熬時忌雞犬陰人¶
澄時須葢覆不得飛入塵土其藥放一二年不妨如¶
膏稠用水解熬再勻凡中風卒倒用此膏加入湯藥¶
内服或用此膏丸藥¶
¶
<pb:KR3e0045_WYG_003-36a>¶
　　三化湯(拔粹方)治中風外有六經之形証先以加減續命¶
湯随証治之内有便溺之阻隔復以此導之¶
¶
　　厚樸(姜製)　　　大黃　　　　枳實¶
¶
　　羌活(等分)¶
¶
　　右㕮咀每服三兩水三升煎至一升半終日服之以¶
微利則已如内邪已除外邪已盡當從愈風湯以行¶
中道久服大風悉去縱有微邪只從愈風湯加減治¶
之然治病之法不可失於通塞或一氣之微汗或一¶
<pb:KR3e0045_WYG_003-36b>¶
旬之通利如此為常治之法也久則清濁自分榮衞¶
自和矣¶
¶
　　附預防中風(出乾坤生意)¶
¶
　　夫聖人治未病之病知未來之疾此其良也其中風者¶
必有先兆之證覺大拇指及次指麻木不仁或手足¶
少力或肌肉微掣者此先兆也三年内必有大風之¶
至經云急則治其標緩則治其本宜調其榮衞先服¶
八風散愈風湯天麻丸各一料為効宜常服加減防¶
<pb:KR3e0045_WYG_003-37a>¶
風通聖散預防其病則風疾不作而獲其安矣¶
¶
　　愈風湯　初覺風動服此不致倒仆此乃治未病之聖¶
藥也¶
¶
　　又治中風症内邪已除外邪已盡當服此藥以行導¶
諸經久服大風悉去縱有微邪只從此藥加減治之¶
然治病之法不可失於通塞或一氣之微汗或一旬¶
之通利如此乃常服之法也久則清濁自分榮衞自¶
和矣¶
¶
<pb:KR3e0045_WYG_003-37b>¶
　　羌活　　　　甘草　　　　防風¶
¶
　　當歸　　　　蔓荆子　　　川芎¶
¶
　　細辛　　　　黃𦒿　　　　枳殻¶
¶
　　人葠　　　　麻黃　　　　香白芷¶
¶
　　甘菊花　　　薄荷　　　　枸把¶
¶
　　柴胡　　　　知母　　　　地骨皮¶
¶
　　獨活　　　　杜仲　　　　秦芁¶
¶
　　黃芩　　　　芍藥(各三兩)　　石膏¶
¶
<pb:KR3e0045_WYG_003-38a>¶
　　蒼术　　　　生地黃(各四兩)　肉桂(一兩)¶
¶
　　右剉每服一兩水二鍾生姜三片煎空心服臨卧煎¶
滓服空心一服吞下二丹丸謂之重劑臨卧一服吞¶
下四白丹謂之輕劑立其法是動以安神静以清肺¶
○假令一氣之微汗用愈風湯三兩加麻黃一兩勻¶
作四服加生姜空心服以粥投之得微汗則住○如¶
一旬之通利用愈風湯三兩加大黃一兩亦勻作四¶
服如前服臨卧服得利為度此藥常服之不可失四¶
<pb:KR3e0045_WYG_003-38b>¶
時之輔○如望春大寒之後本方中加半夏人葠柴¶
胡各二兩通前四兩謂迎而奪少陽之氣也○如望¶
夏穀雨之後本方中加石膏黃芩知母各二兩通四¶
兩謂迎而奪陽明之氣也○季夏之月本方中加防¶
己白术茯苓各二兩通前四兩謂勝脾土之濕也○¶
望秋大暑之後本方中加厚樸二兩藿香二兩桂一¶
兩通前四兩謂迎而奪大陰之氣也○望冬霜降之¶
後本方中加附子官桂各一兩當歸二兩通前四兩¶
<pb:KR3e0045_WYG_003-39a>¶
謂勝少陰之氣也○如得春氣候減冬所加四時類¶
此此雖立四時加減更宜臨病之際審察虚實寒熱¶
土地之宜邪氣靈少此藥具七情六欲四氣無使五¶
臟偏勝及不動於榮榮衛如風秘服之永不結滯此¶
藥與天麻丸相為表裏治未病之聖藥也若已病者¶
更宜常服無問男女老㓜驚癎搐搦急慢驚風四時¶
傷寒等病服之神効¶
¶
　　八風散(和劑方)治風氣上攻頭目昏眩肢體拘急皮膚瘙¶
<pb:KR3e0045_WYG_003-39b>¶
痒癮疹成瘡及治寒熱不調鼻塞聲重¶
¶
　　藿香(去土半斤)　　白芷　　　　前胡(去蘆各一斤)¶
¶
　　黃𦒿(去蘆)　　　甘草(爁)　　　人葠(去蘆各二斤)¶
¶
　　羌活(去蘆)　　　防風(去蘆各三斤)¶
¶
　　右為末每服貳錢水一鍾入薄荷少許煎湯調下食¶
後服之¶
¶
　　天麻圓治風因熱而生熱勝則動宜以静勝其躁是養¶
血也¶
¶
<pb:KR3e0045_WYG_003-40a>¶
　　天麻　　　　牛膝(二味用酒同浸三日焙乾)¶
¶
　　𤣥葠　　　　&KR1181;薢(各六兩别研)　杜仲(炒斷絲七兩)¶
¶
　　附子(炮一兩)　　羌活(十四兩)　　川歸(十兩)¶
¶
　　生芐　　　　一方有獨活五兩腎間風¶
¶
　　右為末蜜為丸如梧桐子大每服五七十丸空心温¶
酒白湯下予按用藥治病之法寒因熱用熱因寒用¶
正治也今中風癱瘓之証本風火陽邪而用烏附等¶
熱藥治之何哉葢中風癱瘓乃濕痰死血結滯於臟¶
<pb:KR3e0045_WYG_003-40b>¶
腑經絡之間非烏附等熱藥而能開散流通之乎此¶
非正治乃從治也書云從少從多各觀其事則從治¶
之藥只可為引經而已丹溪云肥白人多濕少用烏¶
附行經是也此方既用附子又用側子官桂助之其¶
理安在哉本欲削去姑存以待肥白多濕之人減而¶
用之中病則已不可過肥白多濕之人不可用也¶
¶
　　灸法¶
¶
　　風池百㑹曲池合谷肩髃風市絶骨環跳三里等穴¶
<pb:KR3e0045_WYG_003-41a>¶
皆可灸之¶
¶
　　附胃風¶
¶
　　胃風方論¶
¶
　　丹溪云此因初飲食訖乘風涼而致其証脹滿食飲不¶
下形瘦腹大惡風頭多汗膈塞不通胃風湯正始此然¶
亦看挾証加減脈右闗弦而緩帶浮¶
¶
　　胃風湯(抜粹方)治虚風証能食麻木牙闗急搐目内蠕瞤¶
¶
　　胃風面腫¶
¶
<pb:KR3e0045_WYG_003-41b>¶
　　白芷(一錢二分)　　葛根　　　　蒼术¶
¶
　　當歸身(各一錢)　升麻(二錢)　　　甘草(炙一錢半)¶
¶
　　柴胡　　　　藁本　　　　羌活¶
¶
　　黃柏　　　　草荳&KR0371;(各三分)　麻黃(五分不去節)¶
¶
　　蔓荆子(一分)¶
¶
　　右㕮咀水貳盞薑三片棗一枚煎至壹盞去滓温服¶
¶
　　胃風湯治風冷入于腸胃泄下鮮血或腸胃濕毒下如¶
¶
　　豆汁或瘀血(方見㵼痢門)¶
¶
<pb:KR3e0045_WYG_003-42a>¶
　　附傷風¶
¶
　　傷風方論¶
¶
　　内經曰風為百病之長又曰風勝則動又曰賊虚邪者¶
陽受之又曰傷於風者上先受之¶
¶
　　丹溪云傷風屬肺者多宜辛温或辛涼之劑散之如桂¶
枝湯葠蘇飲消風散羌活散究證施治¶
¶
　　附諸方¶
¶
　　桂枝湯治太陽經傷風頭疼身痛或翕翕發熱或洒洒¶
<pb:KR3e0045_WYG_003-42b>¶
惡風自汗(無汗者不可服)¶
¶
　　桂枝　　　　芍藥(各三兩)　　甘草(炙一兩)¶
¶
　　右㕮咀每服三錢水一盞薑三片棗二枚煎七分去¶
滓温服不拘時服惟春初依此方自春末夏至已前¶
加黃芩半兩夏至後加知母半兩石膏二兩或升麻¶
半兩若病人素虚寒不用加減¶
¶
　　神术散(和劑方)治四時瘟疫頭痛發熱及傷風鼻塞聲重¶
¶
　　蒼术(米泔浸五兩)　藁本(去上)　　　香白芷¶
¶
<pb:KR3e0045_WYG_003-43a>¶
　　細辛(去葉土)　　羌活(去蘆)　　　川芎¶
¶
　　甘草(炙各二兩)¶
¶
　　右為細末每服三錢水一盞薑三片葱白三寸煎七¶
分温服不拘時如傷風鼻塞用蔥茶調下二錢¶
¶
　　定風餅子(簡易方)治風客陽經邪傷腠理背膂彊直言語¶
蹇澁體熱惡寒痰厥頭痛肉瞤筋惕手顫鼻淵及飲¶
酒過多嘔吐涎沫頭目暈眩常服消風去邪¶
¶
　　川烏　　　　南星　　　　川芎¶
¶
<pb:KR3e0045_WYG_003-43b>¶
　　乾薑　　　　甘草　　　　半夏¶
¶
　　天麻　　　　白茯苓(各等分生用)加白附子¶
¶
　　右為末薑汁丸如龍眼大作餅子生朱砂為衣每服¶
一餅細嚼熱生薑湯下不拘時服¶
¶
　　金沸草散(和劑方)治肺經受風頭目昏痛咳嗽聲重涕唾¶
稠粘及治時行寒疫壯熱惡風¶
¶
　　旋覆花(去梗二兩)　荆芥穗(四兩)　　麻黃(去節)¶
¶
　　前胡(去蘆各三兩)　甘草(炙)　　　赤芍藥¶
¶
<pb:KR3e0045_WYG_003-44a>¶
　　半夏(湯洗七次姜汁浸各一兩)¶
¶
　　右㕮咀每服五錢水一盞薑三片棗一枚煎八分温¶
服¶
¶
　　葠蘇飲(和劑方)治感冒風邪發熱頭疼咳嗽聲重涕唾稠¶
粘此藥大解肌熱寛中快膈或欲成勞瘵潮熱往來¶
並能治之¶
¶
　　木香　　　　紫蘇葉　　　乾葛(洗)¶
¶
　　半夏(湯泡七次姜製)　前胡(去苗)　　　人參(去蘆)¶
¶
<pb:KR3e0045_WYG_003-44b>¶
　　茯苓(去皮各七錢半)　枳殻(去穰麩炒)　　桔梗(去蘆)¶
¶
　　甘草(炙)　　　陳皮(去白各半兩)¶
¶
　　右㕮咀每服四錢水一盞半薑七片棗一枚煎六分¶
去滓熱服不拘時(易簡方以氣盛不用木香)¶
¶
　　冲和散(簡易方)治感冒風濕之氣頭目不清鼻塞聲重肢¶
體倦怠欠伸出淚¶
¶
　　蒼术(米泔浸炒六兩)　荆芥穗(二兩)　　甘草(一兩一錢半)¶
¶
　　右㕮咀每服五錢水壹盞煎八分去滓熱服不拘時¶
¶
<pb:KR3e0045_WYG_003-45a>¶
　　消風百解散(和劑方)治四時傷寒頭疼發熱惡寒及風壅¶
¶
　　咳嗽鼻塞聲重¶
¶
　　荆芥　　　　白芷　　　　陳皮(去白)¶
¶
　　麻黃(去節)　　　蒼术(各四兩)　　甘草(炙二兩)¶
¶
　　右㕮咀每服五錢水一盞薑三片蔥白三莖煎七分¶
不拘時服如咳嗽再加烏梅煎¶
¶
　　川芎茶調散(和劑方)治諸風上攻頭目昏重偏正頭疼鼻¶
¶
　　塞聲重¶
¶
<pb:KR3e0045_WYG_003-45b>¶
　　薄荷(去梗不見火八兩)川芎(四兩)　　　𦍑活(二兩)¶
¶
　　甘草(二兩)　　　細辛(去葉一兩)　　防風(去蘆一兩半)¶
¶
　　白芷(二兩)　　　荆芥(去梗四兩)¶
¶
　　右為末每服二錢食後茶清調下常服清頭目一方¶
無細辛¶
¶
　　消風散(和劑方)治諸風上攻頭目昏眩項背拘急鼻嚏聲¶
重耳作蟬鳴及皮膚頑麻瘙痒癮疹婦人血風頭痛¶
腫痒並皆治之¶
¶
<pb:KR3e0045_WYG_003-46a>¶
　　荆芥穗　　　甘草(炒各二兩)　　陳皮(半白半兩)¶
¶
　　人葠(去蘆)　　　茯苓(去皮用白者)　白殭蠶(炒)¶
¶
　　防風(去蘆)　　　芎藭　　　　藿香葉(去梗)¶
¶
　　蟬蜕(去土炒各一兩)　厚樸(去皮薑製半兩)　羌活(一兩)¶
¶
　　右為細末每服二錢感風頭痛鼻流清涕者用荆芥¶
湯茶清調下遍身瘡癬温酒下¶
¶
　　大辰砂圓(御藥院方)清頭目化痰涎及感冒風寒聲重頭目¶
昏眩項背拘急皮膚瘙痒並皆治之¶
¶
<pb:KR3e0045_WYG_003-46b>¶
　　天麻(去苗一兩)　　防風(去蘆二兩)　　細辛(去葉土半兩)¶
¶
　　薄荷葉(半兩)　　川芎　　　　甘草(炙)¶
¶
　　吳白芷　　　朱砂(各一兩為衣)¶
¶
　　右以七味為細末煉蜜丸如彈子大朱砂為衣每服¶
一丸細嚼食後生薑湯下茶清亦可¶
¶
　　人葠敗毒散(和劑方)治傷寒頭痛壯熱惡寒及風痰痎嗽¶
鼻塞聲重如心經藴熱口舌乾燥者加黃芩¶
¶
　　柴胡(去苗)　　　甘草(炙)　　　桔梗¶
¶
<pb:KR3e0045_WYG_003-47a>¶
　　人葠(去蘆)　　　羌活(去苖)　　　芎藭¶
¶
　　茯苓(去皮)　　　枳殻(去穰麩炒)　　前胡(去苗洗)¶
¶
　　獨活(去蘆各等分)¶
¶
　　右㕮咀每服三錢水一盞薑三片薄荷少許同煎七¶
分去滓温服¶
¶
　　羌活散(和劑方)治風氣不調頭目昏眩痰涎壅滯遍身拘¶
急及風邪塞壅頭痛項彊鼻塞聲重肢節煩疼天陰¶
風雨頓覺不安¶
¶
<pb:KR3e0045_WYG_003-47b>¶
　　前胡(去蘆)　　　羌活(去蘆)　　　麻黃(去根節)¶
¶
　　白茯苓(去皮)　　川芎　　　　黃芩¶
¶
　　甘草(炙)　　　蔓荆子(去白皮)　枳殻(去穰麩炒)¶
¶
　　細辛(去苗)　　　石膏(别研)　　　菊花(去便)¶
¶
　　防風(去蘆各一兩)¶
¶
　　右㕮咀每服一兩薑四片薄荷三葉水二盞煎至一¶
盞温服¶
¶
　　附破傷風¶
¶
<pb:KR3e0045_WYG_003-48a>¶
　　破傷風方論¶
¶
　　病機云破傷風者同傷寒證治通於表裏分别陰陽有¶
在表有在裏有在半表半裏者在裏宜下在表宜汗在¶
表裏之間宜和解不可過其治也¶
¶
　　河間曰破傷風者從外至内甚于内者則病也因此卒¶
暴傷損風襲之間傳播經絡至使寒熱更作身體反彊¶
口噤不開甚者邪氣入臟則分汗下之治諸瘡不差榮¶
衞虚肌肉不生瘡眼不合者風邪亦能外入于瘡為破¶
<pb:KR3e0045_WYG_003-48b>¶
傷風之候故諸瘡不瘥吁世皆言着灸為上是為熱瘡¶
而不知火熱客毒逐經諸變不可勝數微則發熱甚則¶
生風而搐或角弓反張口噤目邪皆因瘡鬱結於榮衞¶
不得宣通而生亦有破傷不灸而病此者瘡着白痂瘡¶
口閉塞氣難通泄故陽熱亦為鬱結而熱甚則生風也¶
故表脈浮而無力太陽也脈長而有力者陽明也脈浮¶
而弦小者少陽也太陽宜汗陽明宜下少陽宜和若明¶
此三法而治不中病者未之有也¶
¶
<pb:KR3e0045_WYG_003-49a>¶
　　羌活防風湯(拔粹方)治破傷風邪初傳在表¶
¶
　　羌活　　　　防風　　　　川芎¶
¶
　　藁本　　　　當歸　　　　芍藥¶
¶
　　甘草(各一兩)　　地榆　　　　細辛(各二兩)¶
¶
　　右㕮咀每服五七錢水一盞半同煎至七分去粗熱¶
服不拘時候量𦂳慢加減用之熱則加大黃二兩大¶
便秘則加大黃一兩緩緩令過¶
¶
　　白术防風湯(拔粹方)若服前藥之過有自汗者宜服此藥¶
¶
<pb:KR3e0045_WYG_003-49b>¶
　　白术　　　　黃茋(各一兩)　　防風(二兩)¶
¶
　　右㕮咀每服五七錢水一盞半煎至一盞去粗温服¶
不拘時候○臟腑和而有自汗可用此藥○破傷風¶
臟腑秘小便赤自汗不止者因用熱藥汗出不休故¶
知無寒也宜速下之先用芎黃湯三二服後用大芎¶
黃湯下之¶
¶
　　芎黃湯(拔粹方)¶
¶
　　川芎(一兩)　　　黃芩(六錢)　　　甘草(二錢)¶
¶
<pb:KR3e0045_WYG_003-50a>¶
　　右㕮咀每服五七錢水一盞半同煎至七分去滓温¶
服不拘時候三服即止再用下藥¶
¶
　　大芎黃湯(拔粹方)¶
¶
　　川芎　　　　羌活　　　　黃芩¶
¶
　　大黃(各一兩)¶
¶
　　右㕮咀依前煎服宜利為度¶
¶
　　羌活湯(拔粹方)治半在表半在裏¶
¶
　　羌活(去蘆)　　　菊花(去梗)　　　麻黃(去根節)¶
¶
<pb:KR3e0045_WYG_003-50b>¶
　　川芎　　　　白茯苓(去皮)　　防風(去蘆)¶
¶
　　石膏(研)　　　前胡(去蘆)　　　黃芩¶
¶
　　蔓荆子　　　細辛(去葉)　　　甘草(炙)¶
¶
　　枳殻(各一兩)　　薄荷　　　香白芷(各半兩)¶
¶
　　右㕮咀每服一兩水二盞生薑五片煎至一盞去滓¶
通口服食後滓再煎服¶
¶
　　白术湯(拔粹方)治破傷風大汗不止筋攣搐搦¶
¶
　　白术　　　　葛根　　　　芍藥¶
¶
<pb:KR3e0045_WYG_003-51a>¶
　　升麻　　　　黃芩(各五錢)　　甘草(炙二錢半)¶
¶
　　右㕮咀每服一兩水二盞煎至一盞去滓温服不拘¶
時¶
¶
　　江鰾丸(拔粹方)治破傷風驚而發搐臟腑秘澁知病在裏¶
可用江鰾丸下之¶
¶
　　江鰾(剉炒)　　　野鴿糞(炒)　　白薑蠶(各五錢)¶
¶
　　雄黃(一兩)　　　蜈蚣(一對)　　　天麻(一兩)¶
¶
　　右為末作三分二分用燒飯丸桐子大硃砂為衣一¶
<pb:KR3e0045_WYG_003-51b>¶
分巴豆霜二錢半亦燒飯丸桐子大每服硃衣丸三¶
十丸加巴豆霜丸一丸第二服加貳丸加至利為度¶
再服硃砂丸病愈止¶
¶
　　蜈蚣全蝎散治破傷風搐搦角弓反張¶
¶
　　蜈蚣(去毒炒一條)　全蝎(一對炒去毒並頭足)¶
¶
　　右為細末如發時用一字或二字擦牙縫内或吹鼻¶
中¶
¶
　　防風湯(拔粹方)治破傷風同傷寒表証未傳入裏宜急服¶
<pb:KR3e0045_WYG_003-52a>¶
此藥¶
¶
　　防風　　　　羌活　　　　獨活¶
¶
　　川芎(各等分)¶
¶
　　右㕮咀每服五錢水一鍾半煎至七分去滓温服二¶
三服後宜調蜈蚣散大効¶
¶
　　蜈蚣散(拔粹方)¶
¶
　　蜈蚣(一對)　　　江鰾(三錢)¶
¶
　　右為細末用防風湯調下如前藥解表不已覺轉入¶
<pb:KR3e0045_WYG_003-52b>¶
裏當服左盤龍圓微利看大便硬軟加巴豆霜服之¶
¶
　　左龍丸(抜粹方)¶
¶
　　左盤龍　　　白薑蠶　　　鰾(各五錢炒)¶
¶
　　雄黃(一錢)¶
¶
　　右為細末燒餅為丸如桐子大每服十五丸温洒下¶
如裏證不已當于左龍丸一處半内入巴荳霜半錢¶
燒餅為丸如桐子大每服一丸同左龍丸一處合服¶
每服藥中一丸如此漸加服至利為度若利後更服¶
<pb:KR3e0045_WYG_003-53a>¶
後藥若搐痓不已亦宜服後藥羌活湯也¶
¶
　　羌活湯(拔粹方)¶
¶
　　羌活　　　　獨活　　　　防風¶
¶
　　地榆(各一兩)¶
¶
　　右㕮咀每服五錢水一盞半煎至一盞去柤温服如¶
有熱加黃芩○有涎加半夏○若病日久氣血漸虚¶
邪氣入胃宜養血為度¶
¶
　　養血當歸地黃湯¶
¶
<pb:KR3e0045_WYG_003-53b>¶
　　當歸　　　　地黃　　　　芍藥¶
¶
　　川芎　　　　藁本　　　　防風¶
¶
　　白芷(各一兩)　　細辛(五錢)¶
¶
　　右㕮咀依前煎服¶
¶
　　地榆防風散治破傷中風半在表半在裏頭微汗身無¶
汗不可發汗宜表裏治之¶
¶
　　地榆　　　　防風　　　　地丁香¶
¶
　　馬牙莧(各等分)¶
¶
<pb:KR3e0045_WYG_003-54a>¶
　　右為細末每服三錢温米調下¶
¶
　　秘傳止血定痛生肌散專治跌打損傷牙咬刀傷出血¶
諸般腫毒出膿後肌肉不生痛不止者並皆治之¶
¶
　　真龍骨(煆三錢)　白芷(二錢五分)　　黃丹(飛過五錢)¶
¶
　　軟石膏(煆去火毒一兩)血結(二錢)　　　乳香(三錢)¶
¶
　　没藥(三錢)　　　朝腦(少許)¶
¶
　　右為細末磁礶摻患處血止痛定肌生累用應効如¶
神如若腫毒頑瘡収口先用此藥摻瘡口再用白膏¶
<pb:KR3e0045_WYG_003-54b>¶
藥貼之肌生收口(方見腫毒門)¶
¶
　　秘傳破傷風方¶
¶
　　初覺有風急取熱糞堆内蠐螬蟲一二箇用手揑住¶
待蟲口中吐出水就抹在破處身穿稍厚衣裳待少¶
時瘡口覺麻兩脇微汗風出立効如風𦂳急速取此¶
蟲三五箇剪去尾肚内黃水自出塗瘡口再滴些少¶
入熱酒飲之汗出立効¶
¶
　　秘傳獨聖散治破傷風五七日未愈已至角弓反張牙¶
<pb:KR3e0045_WYG_003-55a>¶
闗𦂳急服之立有神効¶
¶
　　蟬退(去頭足土净五錢)¶
¶
　　右為末用好酒壹碗煎滚服之立甦為妙¶
¶
　　已上三方秘傳累用得効故附于末¶
¶
　　如聖散(聖惠方)治破傷風止血定痛¶
¶
　　蒼术(六兩)　　　川烏頭(炮去皮四兩)防風¶
¶
　　草烏頭(炮去皮)　細辛(各二兩半)　　兩頭尖(炮去皮四兩)¶
¶
　　天麻　　　　川芎　　　　白芷(各兩半)¶
¶
<pb:KR3e0045_WYG_003-55b>¶
　　蝎稍(微炒)　　　雄黃(各半兩)　　損骨加乳香(半兩)¶
¶
　　右為細末每服一錢酒調下不拘時服¶
¶
　　蜈蚣散治破傷風搐搦角弓反張¶
¶
　　蜈蚣(去毒炒一條)　全蝎(一對炒去毒)¶
¶
　　右為細末如發時用一字或二字擦牙縫内或吹鼻¶
中¶
¶
　　一方治破傷風欲死者¶
¶
　　川烏　　　　南星　　　　半夏(並生)¶
¶
<pb:KR3e0045_WYG_003-56a>¶
　　天麻(去蘆等分)¶
¶
　　右為細末每服一錢豆淋酒調下稍温服次以酒三¶
盞投之¶
¶
　　寒¶
¶
　　中寒方論¶
¶
　　寒者嚴凝殺厲之氣也人以腎為根本惟腎則受寒惟¶
寒則傷腎腎氣一虚寒邪交作急痛拘攣戰掉彊直昏¶
迷厥冷口噤失音此中寒也無汗惡寒頭疼面慘發熱¶
<pb:KR3e0045_WYG_003-56b>¶
拘急手足微寒此傷寒也霍亂轉筋洞泄下痢乾嘔吐¶
逆積飲停痰此寒邪入腸胃也以至為咳嗽為虚勞為¶
疝瘕為脚氣為帶漏為遺精為咳瘧為諸痛寒亦主之¶
人惟腎氣不充疎于謹䕶非特霜凝冰泫之謂寒或者¶
炎天暑月當風取涼卧地受冷使寒邪之氣自皮膚而¶
達經絡自經絡而入臟腑如前數證皆得以恣睢四出¶
矣温腎禦寒如乾薑附子川烏天雄輩佐之以養正靈¶
砂此固藥籠中物然寒傷榮氣徒知温腎而不知温血¶
<pb:KR3e0045_WYG_003-57a>¶
恐未必有十全之功是則官桂當歸又温血之上藥也¶
不然古人何以致意於寒泣血云¶
¶
　　中寒證治¶
¶
　　不換金正氣散解散寒邪¶
¶
　　蒼术(炒)　　　橘紅　　　　半夏麯¶
¶
　　厚樸(製)　　　藿香葉(各一兩)　甘草(炒三分)¶
¶
　　右剉散每服三錢薑五片棗二枚煎服¶
¶
　　養胃湯治外感寒邪内傷生冷¶
¶
<pb:KR3e0045_WYG_003-57b>¶
　　蒼术(炒)　　　厚樸(製)　　　半夏麯(各一兩)¶
¶
　　人葠　　　　伏苓　　　　草果¶
¶
　　藿香(各半兩)　　橘紅(七錢半)　　甘草(炒三錢半)¶
¶
　　右剉每服三錢加桂半錢薑七片烏梅半箇煎服¶
¶
　　薑桂散温中散寒生¶
¶
　　乾薑　　　　良薑(各半兩)　　辣桂¶
¶
　　木香　　　　半夏麯　　　甘草(炒各二錢半)¶
¶
　　右剉散每服三錢薑五片棗二箇煎服¶
¶
<pb:KR3e0045_WYG_003-58a>¶
　　附諸方¶
¶
　　生料五積散(和劑方)治感冒寒邪頭疼身痛項彊拘急惡¶
寒嘔吐或有腹痛又治傷寒發熱頭疼惡風無問内¶
傷生冷外感風寒及寒濕客於經絡腰脚酸疼及婦¶
人經泄腹痛並皆治之¶
¶
　　蒼术(米泔浸去粗皮二十四兩)　　　　　桔梗(去蘆十二兩)¶
¶
　　陳皮(去白)　　　麻黃(去根節)　　枳殻(去穰麩炒各六兩)¶
¶
　　厚樸　　　　乾薑(各四兩)　　白芷¶
¶
<pb:KR3e0045_WYG_003-58b>¶
　　川芎　　　　甘草(炙)　　　茯苓(去皮)¶
¶
　　肉桂　　　　芍藥　　　　當歸(各三兩)¶
¶
　　半夏(湯泡七次二兩)¶
¶
　　右㕮咀每服四錢水一盞半生薑三片蔥白三根煎¶
七分熱服冒寒用煨薑挾氣加吳茱萸婦人調經則¶
用艾醋¶
¶
　　按此藥氣味辛温發表温中開鬱行氣有殊功去寒¶
濕之聖藥也夫寒濕屬陰熱燥屬陽人之為病不過¶
<pb:KR3e0045_WYG_003-59a>¶
二者而已矣善用藥者以苦寒而瀉其陽以辛温而¶
散其陰病之不愈者未之有也予嘗以防風通勝散¶
㵼熱燥之藥也生料五積散為散寒濕之藥也不識¶
明哲以為何如¶
¶
　　理中湯(和劑方)治臟腑中寒口噤失音四肢彊直兼治胃¶
脘停痰冷氣刺痛¶
¶
　　人葠　　　　乾薑(炮)　　　甘草(炙)¶
¶
　　白术(各等分)¶
¶
<pb:KR3e0045_WYG_003-59b>¶
　　右㕮咀每服四錢水一盞煎服¶
¶
　　四逆湯(和劑方)治傷寒自利脈微欲絶手足厥冷(四逆名者四肢¶
逆冷也)¶
¶
　　甘草(炙二兩)　　乾薑(一兩半)　　附子(去皮半兩)¶
¶
　　右㕮咀每服五錢水一盞煎七分温服不拘時¶
¶
　　白术散(活人方)治陰毒傷寒　乾煩燥四肢逆冷¶
¶
　　川烏(炮去皮臍)　　桔梗(去蘆)　　　白术¶
¶
　　附子(泡去皮臍)　　細辛(各一兩)　　乾薑(炮半兩)¶
¶
<pb:KR3e0045_WYG_003-60a>¶
　　右為末每服二錢水一盞煎六分熱服不拘時¶
¶
　　補中益氣湯(方見内傷)¶
¶
　　附子理中湯治中寒中濕嘔逆虚弱¶
¶
　　人葠　　　　白术　　　　乾薑(炒)¶
¶
　　熟附子(各一兩)　甘草(炒半兩)¶
¶
　　右㕮咀每三錢薑五片食前煎服少血加當歸¶
¶
　　沈附湯治虛寒無陽胃弱乾嘔¶
¶
　　熟附子　　　乾薑(炮各半兩)　　沈香¶
¶
<pb:KR3e0045_WYG_003-60b>¶
　　白术(各一分)　　甘草(炒一錢半)¶
¶
　　右剉每三錢薑五片煎食前服¶
¶
　　薑附湯治中寒厥冷彊直失音口噤吐沫或陰盛發燥¶
¶
　　熟附子　　　乾薑(炮等分)¶
¶
　　右㕮咀每服三錢水盞半煎半空心温和服亦治洞¶
泄嘔吐¶
¶
　　附子散傷寒陰證脣青面黑身背彊痛四肢厥冷及諸¶
虚沈寒¶
¶
<pb:KR3e0045_WYG_003-61a>¶
　　熟附子(三分)　　官桂　　　　當歸¶
¶
　　白术(各二分)　　乾薑(炮)　　　半夏麯(各一分)¶
¶
　　右剉每服三錢薑五片棗二枚食前煎服¶
¶
　　五丹圓治沈寒痼冷方見血證類¶
¶
　　應夢人葠散治傷寒身熱頭疼亦主痰嗽¶
¶
　　人葠　　　　白术　　　　白芷¶
¶
　　乾葛　　　　北梗　　　　青皮(各三分)¶
¶
　　甘草(炒一兩)　　乾薑(一錢半)¶
¶
<pb:KR3e0045_WYG_003-61b>¶
　　右為末每服二錢薑棗煎服¶
¶
　　敗毒散傷寒熱證通用¶
¶
　　人葠　　　　赤茯苓　　　川芎¶
¶
　　北梗　　　　羌活　　　　獨活¶
¶
　　前胡　　　　柴胡　　　　枳殻(製)¶
¶
　　甘草(炒等分)¶
¶
　　右剉散每服三錢薑五片煎服人參羌活散用藥亦同¶
¶
　　傷寒證治格法活人摠括備述其詳¶
¶
<pb:KR3e0045_WYG_003-62a>¶
　　暑(附　暑風注夏)¶
¶
　　中暑論¶
¶
　　人有常言傷暑做出百般病其果厚誣哉蓋暑之入人¶
伏於三焦腸胃之間至有兼旬累月而不可測識者如¶
嘔吐如中滿如泄㵼如下痢如焦渴如發瘧如腹痛如¶
下血以至諸熱等證茍因暑得之其根未除雖百藥遍¶
嘗難施其巧夫人心胞絡與胃口相應胃氣稍虚或因¶
饑冒暑故暑氣自口鼻而入凝之於牙頰達之于心胞¶
<pb:KR3e0045_WYG_003-62b>¶
絡如響應聲遇暑以還急漱口而勿嚥可也若覺暑毒¶
逼塞咽喉尤當灌滌而吐之傷暑脈虚面垢自汗身熱¶
背寒煩悶大渴倦怠少氣毛聳惡寒或頭疼或霍亂或¶
四肢厥冷但身體無痛經云熱則諸毛孔開故灑然惡¶
寒體認不精妄以傷暑為傷寒誤人不小然而暑家何¶
以脈虚暑能消氣氣消則血散脈安得而不虚其或六¶
脈沈伏冷汗自出悶絶而昏不知人此則中暑證候又¶
加重耳治法大要雖貴于驅暑尤貴于和中二者並行¶
<pb:KR3e0045_WYG_003-63a>¶
則其間雜證不戰而自屈若汗若下若用藥差冷古人¶
戒之雖然夏月伏隂在内暑家氣虚脈虛或飲水過多¶
或冷藥無度傷動其中嘔吐不食自利不渴此則外熱¶
裏寒無惑乎傷暑伏熱之説非理中湯不可也又有冷¶
藥過度胃寒停水潮熱而嘔或身熱微煩此則陽浮外¶
而不内非小半夏茯苓湯不可也抑猶有戒焉暑家脈¶
虛面黧冷汗灑然毛聳手足微寒茍不明辨其裏熱之¶
證誤以剛劑投之抱薪救焚不發黃則發斑甚者蓄血¶
<pb:KR3e0045_WYG_003-63b>¶
悶亂而斃矣吁可畏哉¶
¶
　　中暑證治¶
¶
　　五物香薷湯驅暑和中通用¶
¶
　　香薷(三兩)　　　白扁豆(薑製)　　厚樸(製)¶
¶
　　白茯苓(各一兩半)　甘草(炙一兩)¶
¶
　　右剉每服三錢水煎温服¶
¶
　　香薷縮脾飲驅暑和中除煩止渴¶
¶
　　縮砂仁(二兩)　　草菓仁　　　烏梅肉¶
¶
<pb:KR3e0045_WYG_003-64a>¶
　　香薷　　　　甘草(炒各兩半)　　白扁豆(薑製)¶
¶
　　白乾葛(各一兩)¶
¶
　　右剉每服三錢薑五厚片水煎微温服¶
¶
　　香薷剉散解暑毒止霍亂¶
¶
　　香薷(二兩)　　　厚樸(製一兩)　　茯苓¶
¶
　　陳皮　　　　甘草(炙各半兩)　　良薑(三錢)¶
¶
　　右剉細每服二錢半鹽一捻水煎服¶
¶
　　五苓散治傷暑煩渴引飲過多小便赤澁心下水氣(方見¶
<pb:KR3e0045_WYG_003-64b>¶
水飲門)¶
¶
　　小柴胡湯治傷暑外熱内渴(方見血證類)於内更加生薑為¶
妙¶
¶
　　竹葉石膏湯治伏暑内外熱熾煩燥大渴¶
¶
　　石膏(半斤)　　　半夏(盪洗七次切焙一兩二錢半)¶
¶
　　麥門冬(去心二兩七錢半)　　　　　人葠¶
¶
　　甘草(炒各一兩)¶
¶
　　右麄末每服二錢薑五片青竹葉七片粳米百粒水¶
<pb:KR3e0045_WYG_003-65a>¶
煎服¶
¶
　　六和湯治暑證身熱嘔不甚渴¶
¶
　　人葠　　　　半夏麯　　　杏仁(去皮微炒)¶
¶
　　甘草(炒)　　　縮砂仁(各一兩)　茯苓¶
¶
　　藿香　　　　宣木𤓰　　　扁豆(製各二兩)¶
¶
　　厚樸(製三兩)　　香薷(四兩)¶
¶
　　右剉每服三錢薑五片煎服内傷生冷通用¶
¶
　　二陳湯(見痰涎類)治傷暑復感冷及内傷生冷¶
¶
<pb:KR3e0045_WYG_003-65b>¶
　　半夏(製)　　　橘紅(各五兩)　　茯苓(三兩)¶
¶
　　甘草(炙一兩)¶
¶
　　右㕮咀每服三錢薑七片小烏梅一枚煎服感冷更¶
添生薑¶
¶
　　小半夏茯苓湯(方見水飲類)¶
¶
　　消暑圓治傷暑伏熱生痰以致頭痛中痞¶
¶
　　半夏(半斤洗浄醋二升半煮乾别碾)　　　　茯苓¶
¶
　　甘草(生各四兩)¶
¶
<pb:KR3e0045_WYG_003-66a>¶
　　右末之用醋并薑汁調半夏煮糊圓桐子大每服七¶
十圓熟水下暑藥皆可下¶
¶
　　來復丹均平隂陽治中暑昏迷霍亂吐瀉¶
¶
　　透明硫黃　　硝石(各一兩並為細末入定磁内以微微火慢炒用栁&KR3011;不住¶
¶
¶
　　手攪令陰陽氣相入再研極細)元精石(一兩研細水飛)五靈脂(五臺山者水澄去砂¶
¶
　　石日乾)　　　　陳橘皮(去白)　　青橘皮(去白各二兩)¶
¶
　　右靈脂二橘皮為細末次入元精末及硫黃硝石末¶
和畢以好醋打糊圓豌豆大每服五十圓空心米飲¶
<pb:KR3e0045_WYG_003-66b>¶
下或五苓散下或水研灌亦得¶
¶
　　大黃龍圓治中暑昏潰眩暈分利陰陽¶
¶
　　透明硫黃　　硝石(各一兩)　　白礬(枯)¶
¶
　　雄黃　　　　&KR0632;石(各半兩)　　飛羅白麫(四兩)¶
¶
　　右為細末入麫拌和滴水圓桐子大每服十五圓至¶
二三十圓新汲水下昏塞者水研灌下如無硝石以¶
盆硝代來復黄龍大扺性温¶
¶
　　道途中暑昏仆即扶起以手巾蘸熱湯煖其臍腹即¶
<pb:KR3e0045_WYG_003-67a>¶
漸蘇醒次以來復丹為末井水調下無中則以大蒜¶
細研新水調與之仍以蒜少許置鼻中或謂中暑最¶
忌得冷來復黃龍并蒜以水調下者何葢其藥性温¶
因寒而發用也¶
¶
　　附諸方¶
¶
　　香薷飲(和劑方)治伏暑引飲口燥咽乾或吐或瀉並皆治¶
之¶
¶
　　一方加黃連四兩用薑汁同炒令老黃色名黃連香¶
<pb:KR3e0045_WYG_003-67b>¶
薷飲¶
¶
　　厚樸(去皮薑汁炙熟半斤)白扁豆(微炒半斤)　香薷(去土一斤)¶
¶
　　右㕮咀每服三錢水一鍾入酒少許煎七分沈冷不¶
拘時服熱則作瀉香薷須陳者佳¶
¶
　　縮脾飲(和劑方)消暑氣除煩渴止吐瀉霍亂¶
¶
　　縮砂仁(四兩)　　乾葛(二兩)　　　白扁豆(二兩)¶
¶
　　烏梅肉　　　草果(炒去皮)　　甘草(炙各四兩)¶
¶
　　一方無乾葛有乾薑¶
¶
<pb:KR3e0045_WYG_003-68a>¶
　　右㕮咀每服四錢水一大椀煎七分以水沈冷服¶
¶
　　加味五苓散(濟生方)治伏暑熱二氣及冒濕泄瀉注下或¶
煩或小便不利¶
¶
　　赤茯苓(去皮)　　澤瀉　　　　豬苓(去皮)¶
¶
　　白术(各一兩)　　官桂(不見火)　　車前子(各半兩)¶
¶
　　生脈湯生津止渴¶
¶
　　人葠　　　　麥門冬　　　五味子¶
¶
　　右剉水煎服¶
¶
<pb:KR3e0045_WYG_003-68b>¶
　　人葠白虎湯(徐同知方)治伏暑發渴嘔吐身熱脈虚自汗¶
¶
　　人葠(一錢半)　　知母(二錢)　　　石膏(半兩)¶
¶
　　甘草(炙一錢)¶
¶
　　右㕮咀入粳米一合水二鍾煎至一鍾不拘時熱服¶
如伏暑作寒熱未解宜和五苓散同煎服伏熱後或¶
冷水沐浴或喫冷物清氣在脾不覺散令日晡作寒¶
慘壯熱渾身洒浙宜加桂煎服出汗便解¶
¶
　　大順散(和劑方)治胃暑伏熱引飲過多脾胃受濕水穀下¶
<pb:KR3e0045_WYG_003-69a>¶
分霍亂嘔吐臟腑不調¶
¶
　　甘草(三斤)　　　乾薑　　　　杏仁(去皮尖炒)¶
¶
　　肉桂(去皮各六兩四錢)¶
¶
　　右先將甘草用白砂蜜炒及八分黃熟次入乾薑同¶
炒却入杏仁候杏仁不作聲為度用篩篩浄後入内¶
桂一處搗羅為末每服三錢水一盞煎至七分温服¶
如煩燥井花水調下不拘時候以沸湯㸃服亦可¶
¶
　　十味香薷飲(百一選方)消暑氣和脾胃¶
¶
<pb:KR3e0045_WYG_003-69b>¶
　　香薷(一兩)　　　人葠(去蘆)　　　陳皮(去白)¶
¶
　　白术　　　　黃茋(去蘆)　　　白扁豆(炒去殻)¶
¶
　　甘草(炙)　　　厚樸(去皮薑汁炒黑色)乾木𤓰¶
¶
　　白茯苓(去皮各半兩)¶
¶
　　右為末每服二錢熱湯冷水任調下¶
¶
　　清暑益氣湯(東垣方)治長夏濕熱蒸人人感之四肢困倦¶
精神減少懶於動作胷滿氣促肢下疼痛或氣高而¶
喘身熱而煩心下膨悶小便黃而數大便溏而頻或¶
<pb:KR3e0045_WYG_003-70a>¶
痢或渴不思飲食自汗體虚¶
¶
　　黃茋　　　　蒼术(米泔制)　　升麻(各一錢)¶
¶
　　人葠　　　　白术　　　　神麯¶
¶
　　陳皮　　　　澤瀉(各五分)　　甘草(炙)¶
¶
　　酒柏　　　　麥門冬　　　當歸(各三分)¶
¶
　　葛根(三分)　　　五味子(九粒)　　青皮(二分半)¶
¶
　　右㕮咀作一服水二大鍾煎至一鍾去查大温服食¶
遠¶
¶
<pb:KR3e0045_WYG_003-70b>¶
　　益元散(即天水散又名六一散)治中暑身熱小便不利此藥性涼¶
除胃脘積熱又淡能滲濕故利小便而散濕熱也¶
¶
　　滑石(六兩桂府者為効非桂府則不為佳)　　　甘草(微炒一兩)¶
¶
　　右為末每服三錢蜜少許熱湯冷水任下如欲發汗¶
以蔥白豆䜴湯調下¶
¶
　　桂苓甘露散治伏暑引飲過度肚腹膨脹霍亂瀉利¶
¶
　　白术　　　　茯苓(去皮)　　　甘草(炙)¶
¶
　　葛根　　　　澤瀉　　　　石膏¶
¶
<pb:KR3e0045_WYG_003-71a>¶
　　寒水石(各一兩)　官桂(半兩)　　　人葠(去蘆)¶
¶
　　藿香(各半兩)　　滑石(一兩)　　　木香(二錢半)¶
¶
　　右為細末每服二錢白湯下新汲水薑湯亦好¶
¶
　　暑病治例(出明醫雜著)¶
¶
　　王節齋曰夏至日後病熱為暑暑者相火行令也夏¶
日人感之自口齒而入傷心包絡之經其脈虚或浮¶
大而散或弦細芤遲葢熱傷氣則氣消而脈虚弱其¶
為症汗煩則喘渴静則多言身熱而煩心痛大渴引¶
<pb:KR3e0045_WYG_003-71b>¶
飲頭疼自汗倦怠少氣或下血發黃生斑甚者火熱¶
制金不能平木搐搦不省人事治暑之法清心利小¶
便最好暑傷氣宜補真氣為要又有惡寒或四肢逆¶
冷甚者迷悶不省而為霍亂吐利痰滯嘔逆腹痛㵼¶
利此則非暑傷人乃因暑而自致之病也以其因暑¶
而得故亦謂之暑病然治法不同也¶
¶
　　若行人或農夫於日中勞役得之者是動而得之陽¶
證也其病必苦頭痛發燥熱惡熱捫之肌膚大熱¶
<pb:KR3e0045_WYG_003-72a>¶
必大渴引飲汗大泄無氣以動乃天熱外傷元氣¶
也宜清暑益氣用香薷黃連扁豆人葠黃芪五味¶
知母石膏之類¶
¶
　　暑熱發渴脈虚用人葠白虎湯或用竹葉石膏湯亦¶
好(俱見前)¶
¶
　　東垣清暑益氣湯治長夏濕熱蒸人人感之四肢困¶
倦精神少胸滿氣促肢節痛或氣高而喘身熱而¶
煩心下痞悶小便黃而數大便溏而頻或痢或渴¶
<pb:KR3e0045_WYG_003-72b>¶
不思飲食自汗體虛此湯最好(見前)¶
¶
　　若暑熱之時無病之人或避暑熱納涼於深堂大厦¶
涼臺冷館大扇風車得之者是静而得之陰證也¶
其病必頭痛惡寒身形拘急肢節疼痛而煩心肌¶
膚大熱無汗此為隂寒所遏使周身陽氣不得伸¶
越宜用辛温之劑以解表散寒用厚樸紫蘇乾葛¶
藿香羌活蒼术之類若外既受寒内復傷氷水生¶
冷𤓰果之類前藥再加乾薑縮砂神曲之類此非¶
<pb:KR3e0045_WYG_003-73a>¶
治暑也治因暑而致之病也¶
¶
　　若外不受寒止是内傷冰水冷物腹痛泄瀉或霍亂¶
吐逆宜縮脾飲(見前)或理中湯(見中寒類)加神曲麥芽縮¶
砂蒼术此專治内温中消食也¶
¶
　　若吐瀉脈沈微甚者不可用涼藥可用大順散(見前)加¶
熟附子等分或附子理中加炒芍藥¶
¶
　　夏月多食冷物及過飲茶水致傷脾胃吐瀉霍亂故¶
治暑藥多用温脾消食治濕利小便之藥醫者要¶
<pb:KR3e0045_WYG_003-73b>¶
識此意¶
¶
　　若既傷暑熱復傷生冷外熱内寒宜先治其内温中¶
消食次治其外清暑補氣而以理脾為主於前隂¶
陽二條内相兼取用東垣清暑益氣湯已兼此意¶
其用黃茋升麻人葠白术甘草麥門冬當歸五味¶
黃柏葛根是清暑補氣也蒼术陳皮神曲澤瀉青¶
皮是治内補脾也¶
¶
　　附暑風¶
¶
<pb:KR3e0045_WYG_003-74a>¶
　　治暑風卒倒法○凡人中暑先著於心一時昏迷切不¶
可與冷水飲并卧濕地其法先以熱湯灌或童便灌¶
及用布蘸熱湯熨臍并氣海續續令暖氣透徹臍腹¶
俟其甦省然後進藥若旅途中卒然暈倒急扶在陰¶
涼處掬路中熱灰土作窩於臍中令人尿其内即甦¶
却灌以人尿或攪地漿飲之半碗或車輪土五錢冷¶
水調澄清服皆可○一方用大蒜三兩瓣細嚼温湯¶
送下禁冷水即愈¶
¶
<pb:KR3e0045_WYG_003-74b>¶
　　丹溪云挾火挾痰用二陳湯加黃連實者可用吐法¶
戴氏曰暑風者夏月卒倒不省人事者是也有因火¶
者有因痰者火君相二火也暑天地二火也内外合¶
而炎爍所以卒倒也痰者人身之痰飲也因暑氣入¶
而鼔激痰飲塞礙心之竅道則手足不知動躡而卒¶
倒也此二者皆可吐内經曰火鬱則發之吐即發散¶
也量其虚實而吐之吐醒後可用清劑調治之¶
¶
　　附注夏¶
¶
<pb:KR3e0045_WYG_003-75a>¶
　　注夏屬陰虚元氣不足夏初春末頭疼脚軟食少體熱¶
者是宜¶
¶
　　補中益氣湯去柴胡升麻加炒柏白芍藥挾痰者加南¶
星半夏陳皮煎服又或用生脈湯¶
¶
　　補中益氣湯(方見内傷門)¶
¶
　　濕¶
¶
　　中濕論¶
¶
　　天氣下降地氣上騰二氣薰蒸此即濕也豈必水流濕¶
<pb:KR3e0045_WYG_003-75b>¶
而後為濕哉且風之撼動人知其為風寒之嚴凝人知¶
其為寒暑之炎熱人知其為暑惟濕之入人行住坐臥¶
實薰染於㝠㝠之中人居戴履受濕最多况夫濕能傷¶
脾脾土一虧百病根源發軔於此矣滯而為喘嗽漬而¶
為嘔吐滲而為泄瀉溢而為浮腫濕瘀熱則發黃濕遍¶
體則重著濕入闗節則一身盡痛濕聚痰涎則昏不知¶
人至于為身熱為鼻塞為直視為鄭聲為虚汗為脚氣¶
為腹中脹臍下堅為小便難大便自利皆其證也濕家¶
<pb:KR3e0045_WYG_003-76a>¶
不可汗汗之則發痓熱而痓者斃又不可下下之則額¶
汗胷滿微喘而噦小便淋閉難以有瘳治濕之法通利¶
小便為上益脾順氣次之半夏茯苓蒼术白术官桂乾¶
薑皆要藥耳其若小便挾熱不利則赤茯苓防己輩自¶
有奇功大扺濕之為病易至沈深漸潤之餘淪肌浹髄¶
於斯時也須以术附薑桂作大劑與之藥力根按病當¶
漸解不可以旦暮而責效焉要之治濕莫若生附蒼术¶
為快¶
¶
<pb:KR3e0045_WYG_003-76b>¶
　　中濕證治¶
¶
　　加劑除濕湯治氣虛傷濕身重腰疼四肢微冷或嘔逆¶
或溏泄並主之¶
¶
　　蒼术(炒)　　　白术　　　甘草(炙各一兩)¶
¶
　　乾薑(炮)　　　茯苓(各二兩)　橘紅¶
¶
　　辣桂　　　　厚樸(製各半兩)¶
¶
　　右剉每服三錢薑棗煎服¶
¶
　　茯苓白术湯治受濕身體痛重¶
¶
<pb:KR3e0045_WYG_003-77a>¶
　　茯苓　　　　乾薑(炮)　　　甘草(炙)¶
¶
　　白术　　　　辣桂　　　　蒼术(炒等分)¶
¶
　　右剉每三錢水煎服¶
¶
　　腎著湯治腎虛受濕小便自利腰冷而痛重¶
¶
　　乾薑(炮)　　　茯苓(各二兩)　　甘草(炙)¶
¶
　　白术(各一兩)¶
¶
　　右剉每二錢半水煎服加桂亦得¶
¶
　　黃耆建中湯治傷濕鼻塞身痛¶
¶
<pb:KR3e0045_WYG_003-77b>¶
　　黃耆(微炙)　　　辣桂(各三兩)　　甘草(炙二兩)¶
¶
　　白芍藥(六兩)¶
¶
　　右麄散每服三錢薑四片棗一枚煎食前服¶
¶
　　不換金正氣散治濕益脾順氣加茯苓生薑(方見寒類)¶
¶
　　神术圓治濕消飲(六見痰涎類)可用正氣散送下¶
¶
　　生附除濕湯治寒濕交攻身體冷痛¶
¶
　　附子(生一兩)　　蒼术(製一兩半)　　白术¶
¶
　　厚樸(製半兩)　　宣木𤓰　　　甘草(炙各三錢半)¶
¶
<pb:KR3e0045_WYG_003-78a>¶
　　右剉每服四錢水二盞薑十厚片煎一盞食前微温¶
服¶
¶
　　桂枝附子湯治風濕相摶汗出氣短身體煩疼微腫惡¶
風不欲去衣¶
¶
　　辣桂(二兩)　　　白术　　　附子(熟各一兩半)¶
¶
　　甘草(炙一兩)¶
¶
　　右剉散每服二錢半水盞半薑七片棗二枚煎一盞¶
食前微温服小便不利悸氣加茯苓痺加防己腹痛¶
<pb:KR3e0045_WYG_003-78b>¶
加芍藥¶
¶
　　甘草附子湯治中濕小便不利大便自利¶
¶
　　附子(熟一箇七錢净者)白术　　　　甘草(炙各一兩)¶
¶
　　辣桂(二兩)¶
¶
　　右剉每服三錢薑七片煎食前微温服汗出加防風¶
悸氣加茯苓¶
¶
　　术附湯治傷濕大小便皆自利¶
¶
　　白术(二兩)　　　甘草(炒一兩)　　附子(熟七錢半)¶
¶
<pb:KR3e0045_WYG_003-79a>¶
　　右剉細每服三錢薑七片水盞半煎一盞食前微温¶
服¶
¶
　　五苓散治濕證小便不利經云治濕之法不利小便非¶
其治也(方見水飲類)¶
¶
　　茵蔯湯治濕氣瘀熱發黃小便秘澁渴引水漿¶
¶
　　茵蔯蒿(一兩半)　大黃(半兩)　　　小紅梔子(十枚)¶
¶
　　右剉每服三錢水煎服五苓散亦治發黃二藥夾煎¶
尤穩¶
¶
<pb:KR3e0045_WYG_003-79b>¶
　　濕瀉身痛方五苓散加蒼术煎㸃随意¶
¶
　　附諸賢論¶
¶
　　賈真孫曰濕為土氣火熱能生濕土故夏熱則萬物濕¶
潤秋涼則萬物乾燥濕病本不自生因熱而怫鬱不能¶
宣行水道故停滯而生濕也况脾土脆弱之人易為感¶
冒豈必水不流而後為濕哉人只知風寒之威嚴不知¶
暑濕之炎暄感人於㝠㝠之中也病式云諸痙彊直積¶
飲等證皆屬於濕或胕腫體寒而有水氣裏必小便赤¶
<pb:KR3e0045_WYG_003-80a>¶
少不通或渴是蓄熱入裏極深非病寒也大扺治法宜¶
理脾清熱利小便為上故治濕不利小便非其治也宜¶
桂苓甘露木香葶&KR0995;木通治之守真師曰葶&KR0995;木香散¶
下神芎丸此藥下水濕消腫脹利小便理脾胃無出乎¶
此也腹脹脚腫甚者舟車丸下之濕熱内深發黃茵陳¶
湯下之或佐以防己黃芪一身盡腫痛或無汗是濕流¶
闗節邪氣在表宜五苓散加官桂蒼术微汗之不可大¶
汗若自汗出多熱燥津液内水不利切勿利之重損津¶
<pb:KR3e0045_WYG_003-80b>¶
液也宜防風白术甘草湯主之其濕證有二濕熱證多¶
濕寒證少當以脈證明辨之如脈滑數小便赤澁引飲¶
為濕熱證若小便自利清白大便瀉利身疼自汗為寒¶
濕證治之宜五苓散加生附蒼术木𤓰主之¶
¶
　　附諸方¶
¶
　　防己黃茋湯(金匱方)治風濕脈浮身重汗出惡風或痛少¶
力¶
¶
　　防己(一兩)　　　甘草(炙半兩)　　白术(七錢半)¶
¶
<pb:KR3e0045_WYG_003-81a>¶
　　黃芪(一兩)¶
¶
　　右㕮咀每服一兩入薑棗煎喘者加麻黃胃氣不和¶
加芍藥氣上衝加桂枝下有寒加細辛¶
¶
　　按濕勝身重陽微中風則汗出惡風故用黃茋甘草¶
實表防己白术勝温也足三陰例藥¶
¶
　　五積散(和濟方)治外感風寒冒寒濕身體重痛(見寒類)¶
¶
　　按海藏云麻黃桂芍甘草即麻黃桂枝各半湯也蒼¶
术甘草陳皮厚樸即平胃散也枳殻桔梗陳皮茯苓¶
<pb:KR3e0045_WYG_003-81b>¶
半夏即桔梗半夏等湯也又川芎當歸治血兼乾薑¶
厚樸散氣此數藥相令為解表温中泄濕之劑去痰¶
消痞調經之方雖為内寒外感表裏之分之所制實¶
非仲景表裏麻黃桂枝薑附之的方也至于積冷嘔¶
泄時疫項背拘皁如蔥白豆䜴厥逆加吳茱萸寒熱¶
欬逆加棗婦人之産加醋始知用之非一途也惟知¶
活法者其擇之¶
¶
　　滲濕湯(和劑方)治寒濕所傷身重腰冷如坐水中小便或¶
<pb:KR3e0045_WYG_003-82a>¶
澁大便溏泄皆坐臥濕地或陰雨所襲之也¶
¶
　　蒼术　　　　白术　　　　甘草(各一兩)¶
¶
　　乾薑　　　　茯苓(各二兩)　　陳皮¶
¶
　　丁香(各二錢半)¶
¶
　　右㕮咀每服四錢入棗煎¶
¶
　　按此足陽明太陰藥也温中勝濕之劑¶
¶
　　茵蔯五苓散治濕熱勝發熱黃疸¶
¶
　　茵蔯蒿(十分)　　五苓散(五分)¶
¶
<pb:KR3e0045_WYG_003-82b>¶
　　右二物和勻水煎服¶
¶
　　桂苓甘露散(宣明方)治濕熱内甚煩渴瀉利小便澁大便¶
急痛霍亂吐下頭痛口乾(方見暑門)¶
¶
　　清燥湯(東垣方)治表裏有濕熱痿厥癱瘓不能行走或足¶
踝膝上背腫痛口乾瀉痢(方見痿門)¶
¶
　　三花神祐丸(宣明方)治一切水濕腫病大腹實脹喘滿¶
¶
　　輕粉(一錢)　　　大黃(一兩)　　　牽牛(二兩)¶
¶
　　芫花(醋炒)　　　甘遂　　　　大㦸(各半兩)¶
¶
<pb:KR3e0045_WYG_003-83a>¶
　　右為末滴水丸小豆大初服五丸毎服加五丸温水¶
下無時日三服¶
¶
　　平胃散(和劑方)治脾胃不和不進飲食常服暖胃消痰¶
¶
　　蒼术(米泔浸五斤)　厚樸(薑製炒)　　陳皮(各三斤二兩)¶
¶
　　甘草(炒三十兩)¶
¶
　　右為末每五錢薑三片棗一枚煎服入鹽一捻沸湯¶
㸃服亦得一方加草菓名平胃草菓散¶
¶
　　升陽除濕湯(東垣方)¶
¶
<pb:KR3e0045_WYG_003-83b>¶
　　升陽除濕防風湯(東垣方俱見泄瀉門)¶
¶
　　煮酒應効方治諸般濕氣筋骨疼痛(方見風門)¶
¶
　　秘授仙方萬應膏貼一切濕氣襲于肌肉入于筋骨疼¶
痛不常貼之神効(方見癰疽門)¶
¶
　　神芎導水丸治濕熱内鬱胸膈痞滿&KR0864;衂口舌生瘡咽¶
喉不利牙疳齒蝕口臭或遍身生濕瘡乾疥睡語咬¶
牙驚&KR0357;怔忡大小便滯澁風熱酒毒藴熱等症¶
¶
　　大黃　　　　黃芩(各二兩)　　牽牛(頭末)¶
¶
<pb:KR3e0045_WYG_003-84a>¶
　　滑石(各四兩)¶
¶
　　右為末水丸如桐子大每服四五十丸温水下虚實¶
随証臨時加減¶
¶
　　舟車圓¶
¶
　　大黃(二兩)　　　甘遂　　　　大㦸¶
¶
　　芫花　　　　青皮　　　　陳皮(各一兩)¶
¶
　　牽牛(頭末四兩)　　木香(五錢)¶
¶
　　右為細末水丸如梧桐子大每服六七十丸白沸湯¶
<pb:KR3e0045_WYG_003-84b>¶
下随時加減¶
¶
　　經驗祛濕煮酒方治風濕相摶遍身手足疼痛者服之¶
神効¶
¶
　　川芎　　　　威靈仙　　　荆芥¶
¶
　　麻黃　　　　防風　　　　天麻¶
¶
　　青木香　　　金毛狗脊　　羌活¶
¶
　　獨活　　　　枳殻(各五錢)　　川烏¶
¶
　　草烏(各四錢)　　蒼术　　　　陳皮¶
¶
<pb:KR3e0045_WYG_003-85a>¶
　　川當歸(各五錢)¶
¶
　　右㕮咀用好頭酒五壺將藥用絹袋懸於壜口再用¶
重紙褁壜口再用面糊蜜糊勿令泄氣用文武火煮¶
熱每服五盞為度¶
¶
　　附瘟疫¶
¶
　　瘟疫方論¶
¶
　　内經曰蒼天之氣清净則志意治順之則陽氣固雖有¶
賊邪弗能害也又曰冬不藏精者春必病瘟是以多感¶
<pb:KR3e0045_WYG_003-85b>¶
於房勞辛苦之人安樂者未之有也俗名瘟病雜著云¶
冬温為病此乃天時不正陽氣反泄藥忌温熱時行寒¶
疫却在温暖之時時本温暖而寒反為病此亦天時不¶
正陰氣反逆藥忌寒凉又云此病多發於春夏一槩相¶
同者此天地之厲氣當參運氣而施治也¶
¶
　　東垣云陽明邪熱太甚資實少陽相火而為之視其種¶
勢在何部随經治之當緩勿令重劑過其病所陽明為¶
邪首大腫少陽為邪出於耳前後先以酒炒芩連炙甘¶
<pb:KR3e0045_WYG_003-86a>¶
草煎少少不住服再用大黃鼠粘子煎入芒硝等分時¶
時呷之毋令飲食在後及邪氣已只服前藥未已再煎¶
次第服之取大便邪氣已即止陽明渴加石膏少陽渴¶
加𤓰蔞根陽明行經升麻芍藥葛根甘草太陽行經羌¶
活防風荆芥並與上藥相合用之¶
¶
　　十神湯治時令不正瘟疫妄行¶
¶
　　升麻葛根湯治大人小兒時氣瘟疫頭痛發熱¶
¶
　　柴胡升麻湯治時瘟疫壯熱惡風頭痛體疼鼻塞咽乾¶
<pb:KR3e0045_WYG_003-86b>¶
乾咳𠻳涕唾稠粘(俱見傷寒門)¶
¶
　　小柴胡湯治瘟疫内虚發熱胷脇痞悶渴加𤓰蔞仁(方見¶
血門)¶
¶
　　竹葉石膏湯傷寒時氣表裏俱虛遍身發熱心胸煩悶¶
得汗已解内無津液虚羸少氣欲吐(方見暑門)¶
¶
　　大青丸治時行瘟疫發熱並勞役發熱上膈一切結熱¶
¶
　　神効¶
¶
　　薄荷　　　　甘草　　　　梔子¶
¶
<pb:KR3e0045_WYG_003-87a>¶
　　黃芩　　　　黃連(各三錢)　　大黃(八錢)¶
¶
　　𤣥明粉　　　連翹(各六錢)¶
¶
　　右為細末用青蒿自然汁為丸如菉豆大用雄黃為¶
衣治雜病發熱者硃砂青黛為衣每服五六十丸白¶
滚湯送下¶
¶
　　黃連解毒湯治時役三日已汗解或因飲酒復劇若煩¶
悶乾嘔口燥呻吟錯語不睡(方見眼目門)¶
¶
　　荆防敗毒散(藴要方)¶
¶
<pb:KR3e0045_WYG_003-87b>¶
　　獨活　　　　前胡　　　　人葠¶
¶
　　茯苓　　　　川芎　　　　枳殻¶
¶
　　桔梗　　　　甘草　　　　荆芥¶
¶
　　牛旁子　　　薄荷(各一錢)　　防風(一錢半)¶
¶
　　羌活(一錢)¶
¶
　　右㕮咀水煎服如内熱加黃芩一錢口渴加天花粉¶
一錢¶
¶
　　四君子湯四物湯(俱見補損門)補中益氣湯(方見内傷門)¶
¶
<pb:KR3e0045_WYG_003-88a>¶
　　嶺南諸病(出明醫雜著)¶
¶
　　春秋時月人感山嵐瘴霧毒氣發寒熱脇膈飽悶不思¶
飲食此毒氣從鼻口入内也治當清上焦解内毒行¶
氣降痰不宜發汗¶
¶
　　黃連(一錢薑水洗)　升麻　　　　蒼术(各一錢半米泔浸鹽水炒)¶
¶
　　黄芩(酒拌炒)　　木香　　　　厚樸(薑製)¶
¶
　　枳實(麩炒)　　　半夏(湯泡七次)　　桔梗(去蘆)¶
¶
　　柴胡　　　　木通(各一錢)　　生甘草(七分)¶
¶
<pb:KR3e0045_WYG_003-88b>¶
　　生薑五片水一鍾半煎七分食前熱服滓煎四分繼¶
服¶
¶
　　寒温不節汗身脱衣巾感冒風寒之氣氣閉發熱頭疼¶
此傷寒類也但嶺南氣温易出汗故多類瘧重則寒¶
熱不退輕則為瘧南方氣升故嶺南人得此病者卒¶
皆胷滿痰涎壅塞飲食不進與北方傷寒只傷表而¶
裏自和者不同治當解表清熱降氣行痰此方用於¶
寒涼時月及雖在温暖時而感冒風寒者¶
¶
<pb:KR3e0045_WYG_003-89a>¶
　　羌活(一錢半)　　蒼术(泔浸)　　　柴胡¶
¶
　　黃芩　　　　橘紅(去白)　　　半夏(湯洗)¶
¶
　　枳實　　　　甘草(炙)　　　川芎(各一錢)¶
¶
　　生薑五片水一鍾半煎七分食前温服渣煎四分隨¶
服取汗出止服¶
¶
　　瘴瘧時瘧寒熱往來¶
¶
　　柴胡　　　　知母(炒)　　　半夏(湯洗各一錢半)¶
¶
　　蒼术(泔洗)　　　黃芩(酒炒)　　　乾葛¶
¶
<pb:KR3e0045_WYG_003-89b>¶
　　陳皮　　　　川芎　　　　甘草(炙七分)¶
¶
　　生薑三大片烏梅肉二箇水一鍾半煎七分食前清¶
晨服滓煎四分午前服¶
¶
　　瘧久者加人葠(一錢半)當歸(一錢)汗多者去蒼术換白术¶
加酒炒白芍藥(各一錢半)¶
¶
　　後變成痢疾瘧後之痢從虚治用補脾胃藥¶
¶
　　黃連(炒)　　　木香　　　　宿砂¶
¶
　　黃芩(炒)　　　橘皮　　　　當歸(酒洗各一錢)¶
¶
<pb:KR3e0045_WYG_003-90a>¶
　　白术(一錢半)　　白芍藥(炒二錢)　甘草(炙五分)¶
¶
　　生薑三片水二鍾煎八分食前熱服¶
¶
　　温暑之月民病大行瘟疫熱病治宜清熱解毒兼治内¶
外¶
¶
　　枯黃芩(酒炒)　　知母(酒炒)　　　乾葛(各一錢)¶
¶
　　石膏　　　　白芍藥(酒炒)　　人葠(各一錢半)¶
¶
　　黃連(酒炒)　　　生地黃(酒洗各五分)升麻(一錢)¶
¶
　　生甘草(七分)　　羌活(三錢)¶
¶
<pb:KR3e0045_WYG_003-90b>¶
　　生薑三片水一鍾半煎七分食前熱服滓煎四分繼¶
服若胸膈痞悶痰涎壅塞者加枳實半夏(各一錢)生薑¶
汁四五匙若脾胃不實加白术(一錢半)¶
¶
　　時氣發熱變為黃病所謂瘟癀也宜治内瀉濕熱¶
¶
　　茵蔯　　　　黃連(薑水炒)　　山梔仁¶
¶
　　白术　　　　白茯苓(去皮)　　厚樸(薑水炒)¶
¶
　　木通(去皮)　　　人葠(各一錢)　　白芍藥(酒炒)¶
¶
　　乾葛(各一錢半)¶
¶
<pb:KR3e0045_WYG_003-91a>¶
　　生薑三大片水二鍾煎七分食前温服查煎四分繼¶
服¶
¶
　　附運氣證治(出乾坤生意)¶
¶
　　運氣證治者所以參天地陰陽之理明五行衰旺之機¶
考氣候之寒温察民病之凶吉推加臨補瀉之法施寒¶
熱温涼之劑古人云治時病不知運氣如涉海問津誠¶
哉言也今遵先賢圖訣撮其要領使人一覧而知其悉¶
也矣¶
¶
<pb:KR3e0045_WYG_003-91b>¶
　　五運配十干之年¶
¶
　　甲巳得合為土運　　乙庚得合為金運¶
¶
　　丁壬得合為木運　　丙辛得合為水運¶
¶
　　戊癸得合為火運¶
¶
　　六氣為司天之嵗¶
¶
　　子午少陰君火　　　丑未太陰濕土¶
¶
　　寅申少陽相火　　　夘酉陽明燥金¶
¶
　　辰戌太陽寒水　　　己亥厥陰風木¶
¶
<pb:KR3e0045_WYG_003-92a>¶
　　南政北政¶
¶
　　甲巳土運為南政葢土居中央君導南面而行餘四¶
運以臣事之面北面受令所以有别也¶
¶
　　十二支年分運氣¶
¶
　　子午年少陰君火司天嵗氣熱化之候¶
¶
　　司天者天之氣候也¶
¶
　　君火者手少陰心經也心者君主之官神明出焉¶
¶
　　君火乃主宰陽氣之本餘象生土乃發生萬物之¶
<pb:KR3e0045_WYG_003-92b>¶
源¶
¶
　　陽明燥金在泉¶
¶
　　在泉者地之氣候也¶
¶
　　初之氣厥陰風木用事子上父下益辛瀉苦¶
¶
　　自年前十二月大寒節起至二月驚蟄終止¶
¶
　　天時　寒風切冽霜雪水氷蟄蟲伏藏¶
¶
　　民病　闗節禁固腰腿疼中外瘡傷¶
¶
　　二之氣少陰君火用事火盛金衰補肺瀉心¶
¶
<pb:KR3e0045_WYG_003-93a>¶
　　自二月春分節起至四月立夏終止¶
¶
　　天時　風與時寒雨生羽蟲¶
¶
　　民病　淋氣鬱于上而熱令人目赤¶
¶
　　三之氣少陽相火用事君相二火瀉苦益辛¶
¶
　　自四月小滿節起至六月小暑終止¶
¶
　　天時　大火行熱氣生羽蟲不鳴燕百舌杜宇¶
之類¶
¶
　　民病　厥熱心痛寒更作咳喘目赤¶
¶
<pb:KR3e0045_WYG_003-93b>¶
　　四之氣太陰濕土用事子母相順瀉肺補腎¶
¶
　　自六月大暑節起至八月白露終止¶
¶
　　天時　大雨時行寒熱互作¶
¶
　　民病　黃疸衂血咽乾嘔吐痰飲¶
¶
　　五之氣陽明燥金用事心盛肺衰火怕水復¶
¶
　　自八月秋分節起至十月立冬終止¶
¶
　　天時　温氣乃至初冬尤暖萬物尚榮¶
¶
　　民病　寒熱伏邪於春為瘧¶
¶
<pb:KR3e0045_WYG_003-94a>¶
　　六之氣太陽寒水用事火衰心病瀉醎益苦¶
¶
　　自十月小雪節起至十二月小寒終止¶
¶
　　天時　暴寒勁切火邪恣毒寒氣暴止¶
¶
　　民病　生腫咳喘甚則血溢下連小腹而作寒¶
中¶
¶
　　丑未年太陰濕土司天嵗氣濕化之候¶
¶
　　太陰濕土者足太陰脾經也脾屬中央戊巳土每¶
季寄旺一十八日合為七十二日以應一歳六六¶
<pb:KR3e0045_WYG_003-94b>¶
三十六十日之成數也¶
¶
　　太陽寒水在泉¶
¶
　　初之氣厥陰風木用事主旺客衰瀉酸補甘¶
¶
　　自年前十二月大寒節起至閏二月驚蟄終止¶
¶
　　天時　大風發榮羽生毛蟲¶
¶
　　民病　血溢經絡拘彊闗節不利身重筋痛¶
¶
　　二之氣少陰君火用事以下生上瀉甘補醎¶
¶
　　自二月春分節起至四月立夏終止¶
¶
<pb:KR3e0045_WYG_003-95a>¶
　　天時　大火至疫癘君令宣行濕蒸相摶暴雨¶
時降¶
¶
　　民病　瘟疫盛行逺近咸若¶
¶
　　三之氣少陽相火用事土旺冠水補腎瀉脾¶
¶
　　自四月小滿節起至六月小暑終止¶
¶
　　天時　雷雨電雹地氣騰濕氣降¶
¶
　　民病　身重跗腫胸腹滿感冒濕氣¶
¶
　　四之氣大陰濕土用事甘旺醎衰補胃益膀胱¶
¶
<pb:KR3e0045_WYG_003-95b>¶
　　自六月大暑節起至八月白露終止¶
¶
　　天時　炎熱沸騰地氣升濕化不流¶
¶
　　民病　腠理熱血暴溢寒瘧心腹脹浮腫¶
¶
　　五之氣陽明燥金用事土能生金益肝瀉肺¶
¶
　　自八月秋分節起至十月立冬終止¶
¶
　　天時　大涼霧露降¶
¶
　　民病　皮膚寒瘧痢甚行¶
¶
　　六之氣太陽寒水用事以上尅下瀉脾補腎¶
¶
<pb:KR3e0045_WYG_003-96a>¶
　　自十月小雪節起至十一月小寒終止¶
¶
　　天時　大寒凝冽¶
¶
　　民病　闗節禁固腰腿拘痛¶
¶
　　寅申年少陽相火司天嵗氣火化之候¶
¶
　　少陽相火者三焦浮流之火火邪炎上上尅肺金¶
金受尅腎水失母則上盛下虚虚陽上攻變生諸¶
疾致傷元氣¶
¶
　　厥陰風木在泉¶
¶
<pb:KR3e0045_WYG_003-96b>¶
　　初之氣厥陰風木用事子父相逢瀉苦益辛¶
¶
　　自年前十二月大寒節起至二月驚熱終止¶
¶
　　天時　熱風傷人時氣流行¶
¶
　　民病　寒熱交作咳逆頭痛血氣不調心腹不¶
快¶
¶
　　二之氣少陰君火用事肺衰心盛制苦益辛¶
¶
　　自二月春分節起至四月立夏終止¶
¶
　　天時　暴風疾雨温濕相蒸¶
¶
<pb:KR3e0045_WYG_003-97a>¶
　　民病　上熱咳逆胸膈不利頭痛寒熱¶
¶
　　三之氣少陽相火用事夏旺火熾補肺益大腸¶
¶
　　自四月小滿節起至六月小暑終止¶
¶
　　天時　炎暑亢旱草萎河輸¶
¶
　　民病　煩熱目赤喉閉失血熱渴風邪人多暴¶
死¶
¶
　　四之氣太陰温土用事火能生土瀉甘補醎¶
¶
　　自六月大暑節起至八月白露終止¶
¶
<pb:KR3e0045_WYG_003-97b>¶
　　天時　風雨時降炎暑未去¶
¶
　　民病　瘧痢交作寒熱頭疼¶
¶
　　五之氣陽明燥金用事肺金受邪瀉苦補辛¶
¶
　　自八月秋分節起至十月立冬終止¶
¶
　　天時　寒熱風雨草木黃落¶
¶
　　民病　寒邪風熱君子周蜜¶
¶
　　六之氣太陽寒水用事心火受尅瀉醎補苦¶
¶
　　自十月小雪節起至十一月小寒終止¶
¶
<pb:KR3e0045_WYG_003-98a>¶
　　天時　寒温無時地氣正寒霜露乃降¶
¶
　　民病　感冒寒邪闗節不利心腹痛¶
¶
　　夘酉年陽明燥金司天嵗氣燥化之候¶
¶
　　陽明燥金者肺與大腸之氣象庚辛金也¶
¶
　　少隂君火在泉¶
¶
　　初之氣厥隂風木用事金木相尅補酸瀉辛¶
¶
　　自年前十二月大寒節起二月驚蟄終止¶
¶
　　天時　隂始凝風始肅水乃氷寒雨多花開遲¶
¶
<pb:KR3e0045_WYG_003-98b>¶
　　民病　寒熱浮腫失血嘔吐小便赤淋¶
¶
　　二之氣少隂君火用事火盛金衰瀉苦益辛¶
¶
　　自二月春分節起至四月立夏終止¶
¶
　　天時　臣居君位大熱早行¶
¶
　　民病　疫癘流行人多卒暴¶
¶
　　三之氣少陽相火用事主盛客衰瀉心補肺¶
¶
　　自四月小滿節起至六月小暑終止¶
¶
　　天時　燥熱交合風雨暴至¶
¶
<pb:KR3e0045_WYG_003-99a>¶
　　民病　寒熱頭疼心煩作渴¶
¶
　　四之氣太陰濕土用事以下生上瀉辛益酸¶
¶
　　自六月大暑節起至八月白露終止¶
¶
　　天時　早秋寒雨有傷苗稼¶
¶
　　民病　卒暴寒熱風邪傷人心疼浮腫瘡瘍失¶
血¶
¶
　　五之氣陽明燥金用事金盛木衰瀉肺補肝¶
¶
　　自八月秋分節起至十月立冬終止¶
¶
<pb:KR3e0045_WYG_003-99b>¶
　　天時　冬行春令草木生青風雨生蟲¶
¶
　　民病　寒熱作痢氣血不和¶
¶
　　六之氣太陽寒水用事客來助主益苦瀉醎¶
¶
　　自十月小雪節起至十二月小寒終止¶
¶
　　天時　氣候反温蟄蟲出現反行春令¶
¶
　　民病　疫癘温毒寒熱伏邪¶
¶
　　辰戌年太陽寒水司天歳氣寒化之候¶
¶
　　太陽寒水者足膀胱經也與足少陰腎經合為表¶
<pb:KR3e0045_WYG_003-100a>¶
裏屬北方壬癸水¶
¶
　　太隂濕土在東¶
¶
　　初之氣厥陰風木用事脾胃受邪瀉醎助甘¶
¶
　　自年前十二月大寒節起至二月驚蟄終止¶
¶
　　天時　氣早暖草早榮温風至¶
¶
　　民病　瘟疫寒熱頭痛嘔吐瘡瘍¶
¶
　　二之氣少隂君火用事心火受邪瀉醎補甘¶
¶
　　自二月春分節起至四月立夏終止¶
¶
<pb:KR3e0045_WYG_003-100b>¶
　　天時　春寒多雨寒濕無時¶
¶
　　民病　氣鬱中滿浮腫寒熱¶
¶
　　三之氣少陽相火用事以上尅下瀉醎助苦¶
¶
　　自四月小滿節起至六月小暑終止¶
¶
　　天時　暴熱乍涼疾風暴雨¶
¶
　　民病　寒熱吐利生煩悶亂癰疽瘡瘍¶
¶
　　四之氣太陰濕土用事木旺土衰瀉甘補酸¶
¶
　　自六月大暑節起至八月白露終止¶
¶
<pb:KR3e0045_WYG_003-101a>¶
　　天時　風濕交争雨生羽蟲暴風疾雨¶
¶
　　民病　大熱短氣赤白痢瀉¶
¶
　　五之氣陽明燥金用事金生水旺制醎益苦¶
¶
　　自八月秋分節起至十月立冬終止¶
¶
　　天時　濕熱而行客行主令¶
¶
　　民病　氣虚客熱血熱妄行肺氣壅盛¶
¶
　　六之氣太陽寒水用事水盛火衰瀉醎助苦¶
¶
　　自十月小雪節起至十二月小寒終止¶
¶
<pb:KR3e0045_WYG_003-101b>¶
　　天時　凝寒雨雪地氣正濕令行¶
¶
　　民病　病乃凄慘孕婦多災脾受濕肺旺肝衰¶
¶
　　己亥年厥陰風木司天歳氣風化之候¶
¶
　　厥陰風木者足厥陰肝經也肝屬東方甲乙木春¶
旺七十二月也¶
¶
　　少陽相火在泉¶
¶
　　初之氣厥陰風木用事脾胃受邪瀉酸補甘¶
¶
　　自年前十二月大寒節起至二月驚蟄終止¶
¶
<pb:KR3e0045_WYG_003-102a>¶
　　天時　寒始肅客行主令殺氣方至¶
¶
　　民病　寒居右脇氣滯脾胃虚壅¶
¶
　　二之氣少陰君火用事火旺金衰瀉心補肺¶
¶
　　自二月春分節起至四月立夏終止¶
¶
　　天時　寒不去霜雪水殺氣施水草焦寒雨至¶
¶
　　民病　熱中氣血不升降¶
¶
　　三之氣少陽相火用事肺氣受邪瀉苦益辛¶
¶
　　自四月小滿節起至六月小暑終止¶
¶
<pb:KR3e0045_WYG_003-102b>¶
　　天時　風熱大作雨生羽蟲¶
¶
　　民病　淚出耳鳴掉眩¶
¶
　　四之氣太陰濕土用事木土相刑瀉酸孟甘¶
¶
　　自六月大暑節起至八月白露終止¶
¶
　　天時　熱氣返用山澤浮雲暴雨溽温¶
¶
　　民病　心受邪黃疸面為浮腫¶
¶
　　五之氣陽明燥金用事以金刑木瀉肺益肝¶
¶
　　自八月秋分節起至十月立冬終止¶
¶
<pb:KR3e0045_WYG_003-103a>¶
　　天時　燥濕更朦沈陰乃布風雨乃行¶
¶
　　民病　寒氣及體肺受風脾受濕發為瘧¶
¶
　　六之氣太陽寒水用事主助客勝瀉酸補甘¶
¶
　　自十月小雪節起至十二月小寒終止¶
¶
　　天時　畏火司令陽乃火化蟄蟲出現流水不¶
水地氣大發草乃生¶
¶
　　民病　瘟疫心腎相制¶
¶
　　謹按運氣之説内經言之詳矣夫人在氣交之中與¶
<pb:KR3e0045_WYG_003-103b>¶
天地相為流通茍不先立其年以明其氣臨病施治¶
之際烏乎以用補瀉之藥哉此運氣證治不可不知¶
也又嘗按而驗之多有不應何則隂陽之消長寒暑¶
之更易或失其常在智者通其活變豈可膠柱鼓瑟¶
按圖索𩦸也耶¶
¶
¶
¶
　　仁齋直指卷三¶
¶
