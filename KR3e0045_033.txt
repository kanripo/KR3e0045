# -*- mode: mandoku-view -*-
#+TITLE: 仁齋直指
#+DATE: 2019-03-29 21:05:18.233002
#+PROPERTY: ID KR3e0045
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 33
<pb:KR3e0045_WYG_033-1a>¶
　　欽定四庫全書¶
¶
　　仁齋傷寒類書卷七　　　宋　楊士瀛　撰¶
¶
　　明　朱崇正　附遺¶
¶
　　小柴胡湯加減法¶
¶
　　傷寒諸方惟小柴胡為用最多而諸家屢稱述之葢以¶
柴胡半夏能利能汗凡半表半裏之間以之和解皆可¶
用也抑不知小柴胡非特為表裏和解設其於解血熱¶
消惡血誠有功焉葢傷寒發熱一二日間解撤不去其¶
<pb:KR3e0045_WYG_033-1b>¶
熱必至於傷血不問男女皆然小柴胡湯内有黄芩柴¶
胡最行血熱所以屢獲竒功但藥性差寒用之貴能加¶
減今推明活法凡表發熱裏又有燥渇糞鞕熱證者是¶
為内外俱熱小柴胡加大黄裏無熱證但發熱在表者¶
小柴胡加桂桂主解表可以温血所謂隂盛惡寒甘辛¶
發散者此也大黄主攻裏可以蕩滌血熱所謂陽盛内¶
熱酸苦湧泄者此也是又别其解表以温攻裏以寒之¶
義若遇少陽本證及無表裏證或表裏不分之證但依¶
<pb:KR3e0045_WYG_033-2a>¶
本方用之並不須加減此為正訣虚者少與尤在酌量¶
予每見後學數輩療治傷寒輙用當歸其意葢為調血¶
計不思一滯中脘二動痰涎三壞胃氣而血熱又非當¶
歸之所能除惑之甚矣否則熱入血室張氏特以小柴¶
胡主之何哉雖然均是和解耳局方以和解散平穏之¶
劑為和解張氏以小柴胡差寒之劑為和解意安在哉¶
葢局方和解散為尋常感冐和平解散設也若夫熱在¶
半表半裏既不可汗又不可下并小柴胡一劑孰能内¶
<pb:KR3e0045_WYG_033-2b>¶
和而外解之乎然而學者亦不可以輕心而用小柴胡¶
也脉之不審證之不詳縱横泛應執小柴胡以為公據¶
脉遇浮熱似陽其不誤人性命幾希矣甚者僅以小柴¶
胡收效一二而乃不遵格法輕用大柴胡立意一差禍¶
不旋踵吁可畏哉¶
¶
　　傷寒諸篤證¶
¶
　　摇頭直視形如煙熏心絶○唇脗反青四肢多汗肝絶¶
○反目直視狂言遺尿腎絶○汗出髪潤喘而不休肺¶
<pb:KR3e0045_WYG_033-3a>¶
絶○環口黧黑柔汗發黄脾絶○汗出如油喘促無巳¶
水漿不下形體不仁命絶○大發濕家汗則成痓熱而¶
痓不治○發濕温汗身青面變耳聾不語曰重暍不治¶
○發風温汗必讝語並不治○發風濕中濕汗並逆○¶
發動氣汗不治○發少隂汗九竅出血曰下厥上竭不¶
治○發少陽汗則膽語○發汗只在頭面不至遍身鼻¶
衂不止者逆○發汗不至足者逆○諸逆發汗劇者言¶
亂目眩並不治○當汗無汗服麻黄數劑汗不出者不¶
<pb:KR3e0045_WYG_033-3b>¶
治○汗出如珠不流不治○汗出如油口噤肉戰聲吟¶
喘促不治○汗後嘔吐水藥不入口者逆○熱病脉躁¶
盛而不得汗不治○汗後不為汗衰復大熱臍躁疾狂¶
言不食曰隂陽交不治○忽冐脉無脉服藥後汗解則¶
生若無汗脉不至者不治○少隂厥逆無脉服藥通脉¶
其脉漸續則生暴出則不治○下利厥逆無脉炙之脉¶
不回身不温不治○少隂四逆下利惡寒而拳發躁無¶
脉不治○下利日十餘行其脉反穴者逆○少陽陽明¶
<pb:KR3e0045_WYG_033-4a>¶
合病下利脉長大而弦曰負不治○陽病見隂脉不治¶
○發斑屬陽見隂脉不治○代脉不治吐血衂血脉反¶
浮大而牢不治○隂易陽易脉離經外腎腫腹中絞痛¶
手足拳攣不治○欬逆上氣脉散者不治○譫語脉反¶
沉㣲四肢厥冷不治○脉隂陽俱虚熱不止者不治○¶
七八日以上發大熱難治○舌木爛熱不止者逆○下¶
利發熱或汗不止厥不止並不治○下利發熱厥逆燥¶
不得眠不治○讝語直視或喘滿或下利並不治○讝¶
<pb:KR3e0045_WYG_033-4b>¶
語屬陽見隂證者逆○傷寒脉乍踈乍數不治○發斑¶
先赤後黯面色黧晦不治○發斑大便自利不治○發¶
黄而變黑不治○口乾舌黑不治○口張目䧟不治○¶
張口出氣乾嘔骨骸熱痛者逆咳逆不止者不治○心¶
下疰悶上氣喘麄者逆○霍亂喘脹煩燥不治○誤下¶
濕家額汗喘促或小便不利大便自利不治○頭汗内¶
外開格小便不利此為陽脫不治○腹滿咳逆不得小¶
便不治○腹大滿而下泄不治若脉洪緊而滑尤可慮¶
<pb:KR3e0045_WYG_033-5a>¶
○臟結如結胷舌白胎隂筋引臍腹痛時時下利不治¶
○結胷證其加煩燥不治○臟厥七八日發厥膚冷煩¶
燥下利無時暫安不治○少隂吐利厥逆煩燥不治○¶
厥而下利反能食者曰除中不治○四肢厥逆臍下絞¶
痛石硬眼定者逆○厥隂唇青舌卷黒而耳聾囊縮不¶
治○頭連腦痛甚手足俱寒不治○隂毒陽毒過六七¶
日不治○兩感不治○狐惑咽乾聲啞唇瘡不治○赤¶
斑五救其一○黑班十救其一○尋衣摸空者逆¶
¶
<pb:KR3e0045_WYG_033-5b>¶
　　傷寒别名¶
¶
　　清便自調自可謂大小便如常也○大便秘而堅則曰¶
鞕○小便不利小便少下利清榖皆謂水榖不分○得¶
大便曰更衣○大便堅小便利曰脾約○下利曰飱洩¶
○腸僻謂痔也○寒而利曰鴨溏熱而利曰腸垢○轉¶
失氣謂氣轉而響時時失下即後分泄氣葢腹中有積¶
○大汗傷氣大下傷血或火邪逼迫驚狂或尺寸脉緊¶
而反有汗或發汗後汗不止而漏風或隂病本無汗而¶
<pb:KR3e0045_WYG_033-6a>¶
反有汗或其脉浮遲㣲弱不能作汗皆曰亡陽○吐汗¶
下温針以後其病不解曰壞病曰何逆○瘥後更發熱¶
曰遺熱○脉相尅賊曰負○兩手無脉曰雙伏一手無¶
脉曰單伏○左關脉曰人迎右關脉曰氣口足跌上動¶
脉曰衝陽足後根上䧟中動脉曰太谿○婦人乳頭直¶
下近腹處曰期門○臍下一寸曰氣海二寸曰丹田三¶
寸曰關元○𤣥府即汗空也○臍間動氣曰奔豚○筋¶
惕肉動曰瞤○中暑曰中暍○妄發濕溫汗曰重暍○¶
<pb:KR3e0045_WYG_033-6b>¶
渇欲飲水水入即吐曰水逆○心下停水怔忪身無大¶
熱頭額㣲汗曰水結胷○乾嘔曰啘咳逆曰噦○目中¶
不了了謂不明了也睛不和謂不和平如常也○三月¶
至夏方發病曰晩發¶
¶
　　傷寒戒忌¶
¶
　　傷寒新瘥後伹少喫糜粥常令稍飢不得飽食反此則¶
復○又不得早起不得梳頭洗面不得多言不得勞心¶
費力反此則復○瘥後百日内氣體未得平復犯房室¶
<pb:KR3e0045_WYG_033-7a>¶
者死○忌食猪羊雞鴨狗肉肥魚油膩諸骨汁及鹹藏¶
鮓脯餅麫果物¶
¶
　　藥有寒温相濟¶
¶
　　黄連湯用乾薑黄連柴胡桂薑湯用黄芩薑桂麻黄升¶
麻湯用桂枝石膏返隂丹用附子膩粉隂旦湯用乾薑¶
黄芩與夫桂枝石膏湯桂枝大黄湯乾薑黄連黄芩人¶
參湯某藥性寒某藥性温温以調隂寒以調陽葢使隂¶
陽調而得其正其有陽證當下而表怯者隂證當温而¶
<pb:KR3e0045_WYG_033-7b>¶
帶熱者皆可以前例推之亦當權其冷熱重輕為之增¶
減斯可矣雖然古之分劑與今之分劑多寡又不同焉¶
藥則秤三四錢為一服水則用一大盞取七分為一劑¶
此亦通今之論也所謂利藥不嫌生温湯須要熟又當¶
權衡於此云¶
¶
　　據脉¶
¶
　　傷寒治法據脉為要問證次之證如此脉亦如此條例¶
徑行若證熱而脉遲證寒而脉數切不可自惑於倉卒¶
<pb:KR3e0045_WYG_033-8a>¶
須是畧去外證專以脉為主領斟酌而調理之庶無差¶
誤雖然偏陽之脉又何耶曰人禀隂陽二氣隂根於陽¶
陽根於隂往来流通而無間斷者也一或偏勝百病生¶
焉葢偏陽則多熱偏隂則多寒偏隂則六脉虚濡按之¶
無力頗有細濇輕濇之狀病主沉寒法當温散人所易¶
知若夫病軀内外有熱其脉不數不洪但指下急濇而¶
小緊如枝條刮刮之狀此則為陽勝隂當用寒凉之劑¶
以解陽熱愆伏之邪以行血熱凝結之毒不可錯認以¶
<pb:KR3e0045_WYG_033-8b>¶
為脉小脾虚誤以温藥益其疾也縱或嘔逆亦是熱邪¶
乘虚熱氣閉隔斷不可以温熱之劑投之否則墮厝火¶
積薪之轍矣凡病皆當審斯¶
¶
　　警省¶
¶
　　傷寒證候頃刻𫝊變傷寒治法繩尺謹嚴非可以輕心¶
視之也其間種類不一條例浩繁是固難矣至於隂極¶
發燥熱極發厥隂證如陽陽證如隂脚氣似乎傷寒中¶
暑似乎熱病與夫蓄血一證上熱下冷乍閧乍寒甚至¶
<pb:KR3e0045_WYG_033-9a>¶
四肢發厥昏迷悶絶凡此等類尤當審思而明辯之若¶
疑似未别體認未明姑且試探切不可妄投决病之劑¶
方方雖㣲死生之係也謹之哉¶
¶
　　藥方¶
¶
　　本祖南陽活人書其詳見於傷寒百問¶
¶
　　凡下證不得用圓子藥謂水銀䃃巴粉霜之類作圓¶
以為轉下藥性有毒只取積滯傷動臟腑不能蕩滌¶
邪熱以去病也○小兒傷寒節度如大人法但分劑¶
<pb:KR3e0045_WYG_033-9b>¶
少異其間用藥小冷耳¶
¶
　　産婦傷寒¶
¶
　　或問婦人傷寒可得聞乎曰傷寒三百九十七條一百¶
一十三方此張氏截然之筆削也於某證則有某藥曷¶
嘗以男女為别哉要之月事去来産前産後男子所無¶
請發明其藴以解世俗之惑葢婦人以血為主發熱惡¶
寒經水適来經日熱除而胷滿讝語者是則邪氣結於¶
胷脇當刺期門隨其實而取之傷風經日續生寒熱發¶
<pb:KR3e0045_WYG_033-10a>¶
作似瘧而經水適斷者是則血結而不行當以小柴胡¶
湯散之所謂治之而愈者此也至如傷寒發熱經水適¶
来晝醒暮讝如見怪狀是則裏無留邪熱隨血散所謂¶
不治自愈者此也前乎吐血下血兩條併以犀角地黄¶
湯桃仁承氣湯抵當湯圓之類言之詳矣抑産前産後¶
治法將何擇焉曰産前安胎産後消瘀於是遵依條例¶
斟酌輕重而調理之安胎者何桑寄生阿膠縮砂為要¶
藥他如桂枝半夏桃仁大黄墮胎及燥熱等輩則不可¶
<pb:KR3e0045_WYG_033-10b>¶
輕用也消瘀者何川芎蒲黄赤芍藥生地黄為要藥他¶
如内補攔住敗血之劑則不可輕進也朱氏以阿膠桑¶
寄生人參伏苓白术等而細末糯米飲調劑為孕婦安¶
胎以紅花一分官桂芍藥甘草半之姜&KR0037;同煎為解表¶
消瘀以葱白生姜大劑濃汁為産前發散以小柴胡湯¶
去半夏和解熱入子宫郭稽中以枳殻防風一度甘草¶
減半末之㸃服主大便秘澁又以蜜導一法真可活人¶
然則産婦證治觀此可以問津索塗矣雖然知安胎則¶
<pb:KR3e0045_WYG_033-11a>¶
不可不調氣知消瘀則不可不扶虚枳殻香附陳皮以¶
調氣也當歸川芎黄蓍人參以扶虚也退熱則柴胡黄¶
芩解肌則紫蘇乾葛滋腸則麻仁枳殻助陽則乾薑良¶
薑其間採摭雖未備古人之經然而甘辛為陽酸苦為¶
隂皆不越古人之意姑存之篇末以便學者之觀覽云¶
¶
　　小兒傷寒¶
¶
　　或問小兒傷寒可得聞乎曰小兒傷寒與大人法度則¶
同但分劑少異用藥少冷已略陳於前矣然而驚風瘡¶
<pb:KR3e0045_WYG_033-11b>¶
豆亦嘗贅布此尤不可闕請發明藥證而條析之惡風¶
惡寒者必隈人藏身引衣宻𨼆是為表證可㣲取其汗¶
也惡熱内實者必出頭露面揚手擲足煩渇燥糞掀衣¶
氣麄是為裏證可畧與踈利也至若頭額冷手足涼口¶
中冷氣面色黯淡大便㵼青此則隂病裏虚當以温藥¶
救其裏也舉是三者汗下温之法可以類推矣發汗用¶
桂枝麻黄各半湯加黄芩解肌用香蘇散加乾葛通利¶
四順清涼飲㣲利人參敗毒散温裏理中湯厥冷甘草¶
<pb:KR3e0045_WYG_033-12a>¶
乾薑湯尋常感胃惺惺散或參蘇飲傷風發熱人參羌¶
活散或天麻防風圓壯熱者升麻葛根湯潮熱者生犀¶
散小柴胡湯加大黄小便不通者導赤散五苓散甘露¶
飲表裏俱熱如表裏俱見之證洗心散主之咳嗽則人¶
參潤肺散加紫蘇夾食則異香散紫霜圓輩然亦視其¶
小便或赤或白可以知裏熱之有無或清或濁可以知¶
裏熱之輕重幼而嬰孩則以虎口指紋之紅色驗之長¶
而童孺則以一指按其三關據左手人迎之緊盛者斷¶
<pb:KR3e0045_WYG_033-12b>¶
之所謂七十二證某證某方皆無越張朱格例特不過¶
小小分劑而中病則止也不然幼幼新書駢集小兒傷¶
寒雖略舉巢源一二而終篇以活人書為法果何意哉¶
故附于卷末以備學者之觀覽云¶
¶
¶
¶
¶
　　仁齋傷寒類書卷七¶
¶
