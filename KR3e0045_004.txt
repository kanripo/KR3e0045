# -*- mode: mandoku-view -*-
#+TITLE: 仁齋直指
#+DATE: 2019-03-29 21:05:18.318879
#+PROPERTY: ID KR3e0045
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 4
<pb:KR3e0045_WYG_004-1a>¶
　　欽定四庫全書¶
¶
　　仁齋直指卷四　　　　　宋　楊士瀛　撰¶
¶
　　明　朱崇正　附遺¶
¶
　　風緩(附　痿証)¶
¶
　　風緩方論¶
¶
　　風緩者風邪深入而手足為之緩弛也夫人四肢百脈¶
逢寒則攣急遇熱則柔緩病在陽經氣行遲而闗以縱¶
病在陰經氣行疾而闗以収此物理之常然也然脾主¶
<pb:KR3e0045_WYG_004-1b>¶
肌肉四肢胃為水榖海所以流布水榖之氣周養一身¶
脾胃既虚肢體失其所養於是風邪襲虚由腠理而入¶
肌肉由肌肉而入脾胃安得不為之緩廢乎若曰驅風¶
之劑與助胃之劑不同亦顧吾活法用之何如耳抑余¶
聞人之一身筋骨為壯肝主筋腎主骨肝腎氣虚風邪¶
襲之亦有肢體緩弱之證然則先散其風而後益之於¶
此尤當加意¶
¶
　　風緩證治¶
¶
<pb:KR3e0045_WYG_004-2a>¶
　　排風湯續命湯(方見風類)加製半夏雞心大檳榔増薑煎先¶
以此散風毒邪氣¶
¶
　　蘇合香圓用沸湯泡生薑汁調開吞真料白圓子二十¶
圓日二服治手足風緩或白圓子安腎圓夾用食前服¶
(方見嗽門○身疼門○水飲門)¶
¶
　　不換金正氣散(方見寒類)加川芎官桂煎食前吞安腎圓治¶
脾胃肝腎俱虚風入四體筋骨緩弱不仁仍早辰常服¶
炒黑豆淋酒¶
¶
<pb:KR3e0045_WYG_004-2b>¶
　　大聖一粒金丹治中風昏仆舌彊涎潮癱瘓偏枯頑痒¶
麻痺癲癎倒地閉目作聲項彊反張口噤直視¶
¶
　　大川烏(炮)　　大附子(炮去皮臍)　新羅白附子(炮各二兩)¶
¶
　　川五靈脂　　白僵蠶(炒去絲觜)　白蒺䔧(炒去刺各一兩)¶
¶
　　白礬(枯)　　　朱砂　　　　沒藥¶
¶
　　麝香(别研各半兩)¶
¶
　　右細末合和用松煙墨半兩新汲水磨汁搜圓每兩¶
作六圓金箔二百片為衣令自乾每服一圓以生薑¶
<pb:KR3e0045_WYG_004-3a>¶
半兩取自然汁磨開温酒半盞調服蓋取微汗為効¶
¶
　　大鐡彈圓治中風癱緩口眼喎斜筋骨攣疼肢體麻木¶
¶
　　自然銅(燒紅醋淬七次一兩半)　　　　虎脛骨(酒浸炙黃)¶
¶
　　當歸(酒浸焙)　　白附子(炮)　　川烏(炮去皮臍)¶
¶
　　五靈脂(炒)　　麻黃(去節各一兩)　沒藥¶
¶
　　乳香　　　　全蝎(焙)　　　安息香¶
¶
　　白芷　　　　直僵蠶(炒去絲各半兩)烏蛇肉(酒浸焙乾三分)¶
¶
　　木鼈(二十一箇去殻炒熟)朱砂　　　　麝香(各一分)¶
¶
<pb:KR3e0045_WYG_004-3b>¶
　　右為末以酒煮安息香入飛白麫為糊圓彈子大每¶
一圓温酒磨下¶
¶
　　蝎附散治肝腎氣虚風入筋骨手足緩弱¶
¶
　　小附子(去皮)　　生草烏頭(炮去皮臍)蒼术(炒)¶
¶
　　牛膝(酒浸焙)　　川芎　　　　當歸¶
¶
　　天麻(各半兩)　　防己　　　　白芷¶
¶
　　黃耆(蜜炙)　　　全蝎(焙各一分)¶
¶
　　右末每一錢黒豆淋酒調下兼用核桃肉研酒下食¶
<pb:KR3e0045_WYG_004-4a>¶
前服¶
¶
　　四斤圓治風寒濕毒與血氣摶筋骨緩弱四肢酸疼痒¶
痺¶
¶
　　宣木𤓰(去穰切焙)　天麻(剉)　　　牛膝(剉焙)¶
¶
　　蓯蓉(洗切焙四味各一斤用好酒五升浸三日)　　熟附子¶
¶
　　虎骨(酥炙各二兩)¶
¶
　　右為末用浸藥酒調麫糊圓桐子大每服三四十圓¶
食前温酒或豆淋酒下¶
¶
<pb:KR3e0045_WYG_004-4b>¶
　　又方加當歸三分乳香沒藥五靈脂各半兩麝香一錢¶
名大四斤圓用木𤓰煎湯下亦治脚氣¶
¶
　　虎骨酒治諸風緩弱及歴節風骨節酸疼¶
¶
　　虎脛骨(酥炙黃)¶
¶
　　右搥碎如米每骨一升以酒三升浸五日空心服一¶
盞冷則煖之¶
¶
　　鐵骨丹鐵彈圓(方並見風類)治諸風緩弛其他用藥風類甚¶
詳也矣¶
¶
<pb:KR3e0045_WYG_004-5a>¶
　　附痿證¶
¶
　　痿證方論¶
¶
　　内經曰肺熱乗焦五臟因而受之發為痿蹶心氣熱生¶
脈痿故脛縱不任地肝氣熱為筋痿故宗筋弛縱脾氣¶
熱生肉痿故痺而不任腎氣熱生骨痿故足不任身然¶
治痿獨取陽明陽明者五臟六腑之海主潤宗筋宗筋¶
主束骨而利機闗也云云故陽明則宗筋縱帶脈不引¶
故足痿不用也或曰手陽明大腸經肺之腑也足陽明¶
<pb:KR3e0045_WYG_004-5b>¶
胃經脾之腑也治痿之法取陽明一經何也願明以吿¶
我丹溪先生曰内經云諸痿生於肺熱只此一句便見¶
治法大意經曰東方實西方虚㵼南方補北方此固是¶
就生尅言補㵼而大經大法不外於此東方木肝也西¶
方金肺也南方火心也北方水腎也五行之中惟火有¶
二腎雖有二水居其一陽常有餘陰常不足故經曰一¶
水不勝二火理之必然肺金體燥而居上主氣畏火者¶
也脾土性濕而居中主四肢畏木者也火性炎上若嗜¶
<pb:KR3e0045_WYG_004-6a>¶
慾無節則水失所養火寡于畏而侮所勝肺得火邪而¶
熱矣木性剛急肺受熱則金失所養木寡于畏而侮所¶
勝脾得木邪而傷矣肺熱則不能管攝一身脾傷則四¶
肢不能為用而諸痿之病作矣瀉南方則肺經清而東¶
方不實何脾傷之有補北方則心火降而西方不虚何¶
肺熱之有故陽明實則宗筋潤能束骨而利機闗矣治¶
痿之法無出於此駱隆吉亦曰風火既熾當滋腎水東¶
垣先生取黃柏為君黃芪等補藥之輔佐以治諸痿而¶
<pb:KR3e0045_WYG_004-6b>¶
無一定之方有兼痰積者有濕多者有熱多者有濕熱¶
相半者有挾氣者臨病製方其善於治痿者乎雖然藥¶
中肯綮矣若將理失宜聖毉不治也天産作陽厚味發¶
熱先哲格言但是患痿之人若不淡薄食味吾知其必¶
不能安全也¶
¶
　　丹溪云痿證斷不可作風治而用風藥有濕熱濕痰氣¶
虚血虚瘀血濕熱東垣健步丸加燥滋降隂火藥蒼¶
术黃芩黃柏牛膝之類濕痰二陳湯加蒼术白术黃¶
<pb:KR3e0045_WYG_004-7a>¶
芩黃柏竹瀝薑汁氣虚四君子湯加黃芩黃柏蒼术¶
之類血虛四物湯加黃柏蒼术煎送補陰丸(方見虛損門)¶
亦有食積死血妨礙不得下降者大率屬熱用參术¶
四物湯黃柏之類¶
¶
　　清燥湯(東垣方)治温熱成痿以燥金受温熱之邪是絶寒¶
水生化之源絶則腎虧痿厥之病大作腰以下痿軟¶
癱瘓不能動¶
¶
　　黃茋(一錢半)　　蒼术(一錢)　　　白术¶
¶
<pb:KR3e0045_WYG_004-7b>¶
　　橘皮　　　　澤瀉　　　　五味子(九箇)¶
¶
　　人參　　　　白茯苓　　　升麻(各三分)¶
¶
　　麥門冬　　　當歸身　　　生地黃¶
¶
　　麯末　　　　豬苓　　　　酒黃柏(各二分)¶
¶
　　柴胡　　　　黃連　　　　甘草(炙各一分)¶
¶
　　右㕮咀每半兩水煎空心熱服¶
¶
　　健步圓治膝中無力伸而不得屈屈而不得伸腰背腿¶
脚沈重行步艱難¶
¶
<pb:KR3e0045_WYG_004-8a>¶
　　羌活　　　　柴胡(各半兩)　　防風(三錢)¶
¶
　　川烏頭(一錢)　　炒滑石　　　炙甘草(各半兩)¶
¶
　　防己(一兩)　　　苦參(一錢酒製)　　肉桂(半錢)¶
¶
　　𤓰蔞根(半兩酒製)　澤瀉(三錢)¶
¶
　　右為末酒糊圓如桐子大每服七十圓煎愈風湯空¶
心送下¶
¶
　　愈風湯(方見風門)¶
¶
　　二陳湯(方見瘧門)四君子湯四物湯(方並見虛勞門)¶
¶
<pb:KR3e0045_WYG_004-8b>¶
　　謹按風痿之别痛則為風不痛則為痿經曰痛則為¶
實不痛則為虚曰風曰痿虚實二者而已矣東垣曰¶
氣盛病盛氣衰病衰何則人之氣血充實而風寒客¶
於經絡之間則邪正交攻而疼痛作矣人之氣血弱¶
虚而痰火起于手足之内則正不能勝邪而痿痺作¶
矣丹溪先生曰痿症切不可作風治而用風藥葢以¶
風為實而痿為虚也曰散邪曰補虚豈可紊亂矣乎¶
¶
　　厯節風(附　痺証)¶
¶
<pb:KR3e0045_WYG_004-9a>¶
　　厯節風方論¶
¶
　　厯節風之狀短氣自汗頭眩欲吐手指攣曲身體魁瘰¶
其腫如脱漸至摧落其痛如掣不能屈伸葢由飲酒當¶
風汗出入水或體虚膚空掩䕶不謹以致風寒濕之邪¶
徧厯闗節與血氣搏而有斯疾也其痛如掣者為寒多¶
其腫如脱者為濕多肢節間黃汗出者為風多遍身走¶
癢徹骨疼痛晝静夜劇發如蟲嚙者謂之白虎厯節治¶
法當以温藥解其風寒濕之毒或用和平則獨活寄生¶
<pb:KR3e0045_WYG_004-9b>¶
湯輩可也其白虎厯節遊走癢痛蟲實為之况夫脾主¶
肌肉虚則為癢遇癢而進飲食尚庶㡬焉而蟲亦饜飫¶
其間不至於頻頻嚙也書曰若藥弗瞑眩厥疾弗瘳似¶
此證候一名厲風須當大作湯圓未可拘以平常淺近¶
之劑¶
¶
　　歴節風證治¶
¶
　　虎骨散治白虎厯節走注痒痛不得屈伸¶
¶
　　虎脛骨(酒炙黃一兩半)白花蛇(酒浸取肉炙黃)天麻¶
¶
<pb:KR3e0045_WYG_004-10a>¶
　　自然銅(用醋淬七次)防風　　　　白附子(炮)¶
¶
　　檳榔　　　　官桂　　　　當歸¶
¶
　　羌活　　　　牛膝　　　　白芷¶
¶
　　川芎　　　　僵蠶(炒去絲各一兩)　全蝎(焙)¶
¶
　　地龍(去土)　　　乳香　　　　沒藥¶
¶
　　雄黃(各半兩)　　麝香(一分)¶
¶
　　右末每服二錢食前以煖豆淋酒調下¶
¶
　　雄麝圓治厯節風骨節疼痛攣急痺頑¶
¶
<pb:KR3e0045_WYG_004-10b>¶
　　安息香　　　五靈脂　　　天麻(各一兩半)¶
¶
　　地龍(浄)　　　白僵蠶(微炒各三分)全蝎(微炒)¶
¶
　　雄黃(各半兩)　　麝香(一分)　　　烏蛇(酒浄取肉炙)¶
¶
　　天雄(炮去皮臍)　　當歸　　　　川烏(炮去皮臍)¶
¶
　　川芎　　　　南星(炮)　　　官桂¶
¶
　　虎脛骨(酒炙黃各一兩)川獨活(二兩)¶
¶
　　右末煉蜜杵圓桐子大每服十五圓食前温酒下¶
¶
　　海桐皮散治厯節走注骨節疼痛¶
¶
<pb:KR3e0045_WYG_004-11a>¶
　　獨活　　　　萆薢(鹽水浸焙)　　川芎¶
¶
　　當歸(各三分)　　桃仁(去皮焙)　　天麻¶
¶
　　辣桂　　　　牛膝　　　　麻黃(去節)¶
¶
　　枳殻(製)　　　海桐皮　　　白芍藥¶
¶
　　川烏(炮去皮臍)　　松節　　　　防風¶
¶
　　杜仲(薑製)　　　甘草(炙各半兩)　　麝香(一分)¶
¶
　　虎脛骨(酒炙黃一兩)¶
¶
　　右麄末每服二錢薑五片棗二枚食前煎服¶
¶
<pb:KR3e0045_WYG_004-11b>¶
　　獨活寄生湯治厯節風亦治脚氣(方見腰疼門)¶
¶
　　麝香圓治白虎厯節遊走癢痛狀如蟲嚙(方見風類)¶
¶
　　虎骨酒治厯節諸風百節疼痛(方見風緩門)¶
¶
　　硫黃酒治惡風頭面肢體[病-丙+(穩-禾)]疹尫羸¶
¶
　　透明鋒芒硫黃¶
¶
　　右每服三錢乳鉢内研細入醇酒再研空心飲其清¶
者滓又研細入酒飲之連日如是硫黃能殺惡蟲自¶
大便下¶
¶
<pb:KR3e0045_WYG_004-12a>¶
　　必用歴節厲風方治手指攣曲骨節間痛甚¶
¶
　　萆麻子(去皮二兩)　黃連(去鬚剉如豆一兩)¶
¶
　　右用新水二升於磁瓶内浸二藥蜜封七日取出逐¶
日侵晨面東以浸藥水吞萆麻仁一粒七日後添兩¶
粒微利不妨以療大風亦效¶
¶
　　返魂追命再造散治大風厲風¶
¶
　　川大黃(錦紋皺者一兩)獨生皁角刺(一兩半)¶
¶
　　右末每服二錢臨夜冷酒調下以浄桶伺候泄蟲如¶
<pb:KR3e0045_WYG_004-12b>¶
蟲口黑色乃是多年蟲口赤色是為方近三數日又¶
進一服直候無蟲則絶根也([病-丙+(穩-禾)]疹若喫醋則風疹食人)¶
¶
　　神授圓治風寒濕合而為痺遍身或半身麻木不仁最¶
能殺蟲(方見虚勞門)用増味五痺湯下空心服(方見風類)¶
¶
　　白虎風走注癢痛方¶
¶
　　雞子揩患處呪三遍願送糞堆頭葢白虎是糞神愛¶
喫雞子患者下飯用黃脚雞為妙亦可抱雞來壓之¶
其癢自止¶
¶
<pb:KR3e0045_WYG_004-13a>¶
　　麝香圓治白虎風歴節風遊走疼痛遍身瘙癢狀如蟲¶
齧晝静夜劇(方見風類)¶
¶
　　附諸方¶
¶
　　四炒散治歴節痛風走注¶
¶
　　威靈仙(酒浸五錢)　羊角灰(二錢)　　白芥子(一錢)¶
¶
　　蒼耳(一錢半一云蒼术)¶
¶
　　右為末每服一錢生薑一大片擂汁入湯調服¶
¶
　　洗藥方治一切風氣濕氣足脛羸腫疼痛並皆有効¶
¶
<pb:KR3e0045_WYG_004-13b>¶
　　荆芥　　　　畨白草　　　防風¶
¶
　　蒼耳草　　　苦參　　　　地榆¶
¶
　　青藤　　　　威靈仙　　　麻黃¶
¶
　　蒼术　　　　生蔥　　　　煨鹽(各一兩)¶
¶
　　右件用水一桶煎熱於桶内薰蒸痛處出微汗待湯¶
稍温再洗痛處一二次覺痛減如或貧者只用杔栁¶
榆桑椿六件梪枝煎湯洗之亦有神効¶
¶
　　大補元丸¶
¶
<pb:KR3e0045_WYG_004-14a>¶
　　人參(去蘆二兩)　　黃芪(去蘆四兩)　　白术(四兩泔浸)¶
¶
　　當歸(酒洗二兩)　　生地黃(酒洗三兩)　陳皮(去白二兩)¶
¶
　　白芍(酒炒一兩)　　黃柏(酒炒二兩)　　知母(酒炒二兩)¶
¶
　　山藥(二兩)　　　山茱萸(浄肉二兩)　枸杞(二兩)¶
¶
　　牛膝(酒洗二兩)　　杜仲(薑汁炒一兩五錢)逺智(去心二兩)¶
¶
　　石菖蒲(去毛二兩)　巴㦸(去心三兩)　　破故紙(炒二兩)¶
¶
　　兔系子(炒二兩)　桔梗(二兩)¶
¶
　　右件共為細末煉蜜為丸如梧桐子大每服七八十¶
<pb:KR3e0045_WYG_004-14b>¶
丸用白滚湯送下或淡酒薑湯清米飲送下亦可¶
¶
　　祛風丸¶
¶
　　防風(去蘆)　　　防己(二兩)　　　荆芥(二兩)¶
¶
　　當歸(酒洗二兩)　　川芎(二兩)　　　生地黃(酒洗三兩)¶
¶
　　陳皮(去白)　　　白术(炒)　　　桑寄生¶
¶
　　薏苡仁(各二兩)　梔子仁(一兩)　　牙皁(二兩)¶
¶
　　何首烏(二兩)　　川烏(二箇)　　　白芍藥(酒炒)¶
¶
　　羌活　　　　獨活　　　　黄苓(酒炒各一兩半)¶
¶
<pb:KR3e0045_WYG_004-15a>¶
　　半夏(便煮)　　　木𤓰　　　　青藤¶
¶
　　牛膝(酒洗)　　　沈香　　　　白荳蔲(各二兩)¶
¶
　　木香(一兩)　　　桂枝(一兩)　　　光烏(酒浸去皮二兩)¶
¶
　　右件共為細末酒打米糊為丸如梧桐子大每日五¶
更時用清茶送下七八十丸少許時再服前大補元¶
丸¶
¶
　　愈風化痰丸¶
¶
　　何首烏(酒浸)　　僵蠶　　　　光烏(酒浸去皮)¶
¶
<pb:KR3e0045_WYG_004-15b>¶
　　全蝎　　　　南星(薑製)　　　半夏(便煮)¶
¶
　　桑寄生　　　荆芥　　　　牙皁(瓦炒)¶
¶
　　破故紙(炒)　　陳皮(去白)　　　兔絲子(炒各二兩)¶
¶
　　地黃(去土八兩)　　木香(一兩)　　　沈香(一兩半)¶
¶
　　白芍藥(酒炒)　　川烏(酒浸去皮)　　天麻(一兩二錢)¶
¶
　　黃芩(酒炒二兩)　　防風(去蘆)　　　漢防己¶
¶
　　白术(炒)　　　當歸(酒洗各二兩)　羌活¶
¶
　　獨活(各一兩五錢)　杜仲(薑汁炒四兩)　巴㦸(去心三兩)¶
¶
<pb:KR3e0045_WYG_004-16a>¶
　　右件共為細末酒打米糊為丸如梧桐子大每服一¶
百丸空心食前酒送下日服二次¶
¶
　　諸風應効酒治一切諸般風氣濕痺遍身骨節疼痛紫¶
白癜風神効¶
¶
　　當歸　　　　川芎　　　　何首烏(各三錢)¶
¶
　　蒼术(四錢)　　　白芷　　　　苦參¶
¶
　　防風　　　　胡麻　　　　石南藤¶
¶
　　石連藤　　　殭蠶(各二錢)　　細辛(一錢)¶
¶
<pb:KR3e0045_WYG_004-16b>¶
　　川山甲　　　黃柏　　　　知母¶
¶
　　白芍藥　　　生地黃　　　牛膝¶
¶
　　白术　　　　藁本　　　　木𤓰¶
¶
　　大風子　　　威靈仙　　　羌活(各二錢)¶
¶
　　川烏(一錢)　　　八角風　　　五加皮¶
¶
　　紫荆皮(各二錢)　木香(一錢半)　　薏苡仁(三錢)¶
¶
　　右件共為粗末用好酒一壜將藥用絹袋之懸於亮¶
口下用文武火煮一二時辰取出放於濕泥去火毒¶
<pb:KR3e0045_WYG_004-17a>¶
住二三日再服每服加後末藥入内飲之量力而用¶
末藥方於後¶
¶
　　入酒末藥方每服煎藥一鍾加此末藥八分入酒服之¶
¶
　　烏藥　　　　白芷　　　　木香¶
¶
　　荆芥　　　　甘草　　　　何首烏¶
¶
　　川烏　　　　青藤　　　　藁本¶
¶
　　天麻　　　　金銀花　　　蒼术¶
¶
　　全蝎　　　　細辛　　　　防風¶
¶
<pb:KR3e0045_WYG_004-17b>¶
　　草烏　　　　川芎　　　　人參¶
¶
　　當歸　　　　石斛　　　　麻黃¶
¶
　　兩頭尖¶
¶
　　右件共為細末入煎藥酒服之効¶
¶
　　又煮酒方　治一切腫風白虎歴節疼痛¶
¶
　　當歸(三錢六分)　　川芎(一錢八分)　　蒼术(六錢)¶
¶
　　白术(九錢)　　　白芍藥(一錢半)　枳殻(九分)¶
¶
　　生地黃(一錢二分)　半夏(一錢半)　　甘草(九分)¶
¶
<pb:KR3e0045_WYG_004-18a>¶
　　烏藥(一錢半)　　麻黃(三錢)　　　茯苓(二錢半)¶
¶
　　防己　　　　陳皮　　　　木通¶
¶
　　薏苡仁(各一錢八分)五加皮(一錢半)　木香(六分)¶
¶
　　桑寄生(一錢二分)　黃苓(一錢八分)　　羌活(一錢二分)¶
¶
　　獨活(一錢二分)　　牛膝　　　　木𤓰(一錢八分)¶
¶
　　海風藤(三錢)　　蘇葉(二錢四分)¶
¶
　　右件共為粗末煮法照前¶
¶
　　秘傳煮酒應效方治諸風氣歴節插腿風年高者亦可¶
<pb:KR3e0045_WYG_004-18b>¶
服神効¶
¶
　　當歸　　　　人參　　　　茯苓¶
¶
　　烏藥　　　　砂仁　　　　杏仁¶
¶
　　川烏　　　　草烏　　　　何首烏¶
¶
　　五加皮　　　枸把子　　　川椒(已上各二錢半)¶
¶
　　木香　　　　牛膝　　　　枳殻¶
¶
　　乾薑　　　　虎骨　　　　香附子¶
¶
　　白芷　　　　厚樸　　　　麥門冬(去心)¶
¶
<pb:KR3e0045_WYG_004-19a>¶
　　陳皮(去白)　　　白术　　　　川芎¶
¶
　　麻黃　　　　獨活　　　　羌活¶
¶
　　半夏　　　　肉桂　　　　白芍藥¶
¶
　　生地黃　　　&KR0827;地黃　　　防風¶
¶
　　天門冬　　　五味子　　　小茴香¶
¶
　　細辛(巳上各一錢半)　蒼术　　　　破故紙¶
¶
　　甘草(各五錢)　　核桃肉　　　紅荳¶
¶
　　酥油(各五錢五分)　蜜(八兩)　　　　沈香(一錢五分)¶
¶
<pb:KR3e0045_WYG_004-19b>¶
　　葡萄(二錢)　　　荆芥　　　　地骨皮¶
¶
　　山茱萸　　　巴㦸　　　　知母(各一錢五分)¶
¶
　　右為細末分作二袋用礶盛酒袋懸於礶内封灌口¶
安喎内煮&KR0827;過五七日方用每服隨量飲病在上食¶
後服病在下食前服¶
¶
　　金刀如聖散治三十六種風七十二般氣口眼歪斜半¶
身不遂遍身逰風白虎歴節疼痛立効¶
¶
　　川烏(炮)　　　草烏(炮各四兩)　　硃砂(另研)¶
¶
<pb:KR3e0045_WYG_004-20a>¶
　　雄黃(另研)　　　荆芥　　　　麻黃(去根)¶
¶
　　天麻　　　　當歸　　　　何首烏¶
¶
　　細辛　　　　石斛(去蘆)　　　人參¶
¶
　　全蝎(去足)　　　川芎　　　　甘草¶
¶
　　防風(已上各五錢)　蒼术(泔浸炒一兩)¶
¶
　　右研為細末每服五分臨臥温茶送下如病長者初¶
服三分徐徐加至七分看人肥瘦大小加減¶
¶
　　又法治証同前¶
¶
<pb:KR3e0045_WYG_004-20b>¶
　　蒼术(泔浸炒一兩半)　防風(去蘆)　　　細辛¶
¶
　　荆芥穗　　　何首烏　　　蟬退¶
¶
　　全蝎　　　　硃砂(另研)　　　白僵蠶(水洗微炒)¶
¶
　　麻黃(去根)　　　藁本　　　　當歸(酒洗)¶
¶
　　天麻(各一錢七分)　人參　　　　川芎¶
¶
　　石斛(去根各三錢三分)川烏(煨)　　　草烏(煨各一錢三分)¶
¶
　　乳香　　　　沒藥　　　　烏藥¶
¶
　　青藤(各二錢)　　白芷(五錢七分)　　甘草(微炒一兩)¶
¶
<pb:KR3e0045_WYG_004-21a>¶
　　兩頭尖(一錢)　　雄黃(一錢另研)　　蜂房(二錢五分)¶
¶
　　白芍藥(一錢五分)¶
¶
　　右為極細末臨臥時用温茶送下諒人虚實有力者¶
服八分起至一錢止老弱者只服五六分止¶
¶
　　羌活湯治白虎歴節風毒注骨髄疼痛不定(方見痺門)¶
¶
　　烏頭湯治歴節痛不可伸屈¶
¶
　　川烏(一枚用蜜四合煮二合去烏)　　　　甘草(炙)¶
¶
　　麻黃(去節)　　　芍藥　　　　黃茋(各等分)¶
¶
<pb:KR3e0045_WYG_004-21b>¶
　　右水煎蜜一合再煎至八分去渣空心服最治脚氣¶
不可屈伸¶
¶
　　附痺症¶
¶
　　痺証方論¶
¶
　　袖珍方曰凡痺疾病目有五種筋痺脈痺骨痺皮痺肌¶
痺是也多由體虚之人腠理空疎為風寒濕三氣所侵¶
不能隨時驅散流注經絡久而為痺病者也風多則引¶
注寒多掣痛濕多則重着治之當辯其所感風寒濕三¶
<pb:KR3e0045_WYG_004-22a>¶
氣注於何部分其表裏須從偏勝者主之藥餌如有此¶
証治之宜早為貴乎¶
¶
　　五痺湯(和劑方)治風寒濕之氣各留肌體手足緩弱麻頑¶
不仁¶
¶
　　羌活　　　　白术　　　　防己(各一兩)¶
¶
　　片子薑黃(一兩洗去灰土)　　　　　甘草(微炙半兩)¶
¶
　　右㕮咀每服四錢水一盞半薑七片煎八分去柤病¶
在上食後服病在下食前服¶
¶
<pb:KR3e0045_WYG_004-22b>¶
　　防風湯(宣明方)風寒濕三氣合為痺風氣勝者行痺上下¶
左右無留随所至作防風湯主之　治行痺行走無¶
定¶
¶
　　防風　　　　甘草　　　　當歸¶
¶
　　赤茯苓(去皮)　　杏仁(去皮炒熟)　　桂(各一兩)¶
¶
　　黃芩　　　　秦芁　　　　葛根(各三錢)¶
¶
　　麻黃(去節半兩)¶
¶
　　右為末每服五錢酒水各二盞棗三枚薑伍片煎至¶
<pb:KR3e0045_WYG_004-23a>¶
一盞温服¶
¶
　　茯苓湯(宣明方)寒氣勝者為痛痺大宜宣通陰寒為痛宜¶
通氣温經而愈茯苓湯加減主之　治痛脾四肢疼¶
痛拘倦浮腫¶
¶
　　赤茯苓(去皮)　　桑白皮(各二兩)　防風¶
¶
　　官桂　　　　川芎　　　　芍藥¶
¶
　　麻黃(去節各一兩半)¶
¶
　　右為末每服五錢水一盞棗一枚煎至八分温服以¶
<pb:KR3e0045_WYG_004-23b>¶
薑粥投之汗泄為度効矣¶
¶
　　茯苓川芎湯(宣明方)濕氣勝者為著痺濕地水氣甚重著¶
而不去多汗而濡者茯苓川芎湯主之　治著痺留¶
注不去四肢麻木拘攣浮腫¶
¶
　　赤茯苓　　　桑白皮　　　防風¶
¶
　　官桂　　　　川芎　　　　麻黃¶
¶
　　芍藥　　　　當歸　　　　甘草(炙各五分)¶
¶
　　右為末每服四錢半水二盞棗三枚同煎至一盞去¶
<pb:KR3e0045_WYG_004-24a>¶
滓空心温服如欲出汗以粥投之¶
¶
　　蠲痺湯(濟生方)治手足冷痺腰腿沈重及身體煩疼背項¶
拘急¶
¶
　　當歸(去蘆酒洗)　　赤芍藥　　　黃茋(去蘆)¶
¶
　　防風(去蘆)　　　片子薑黃　　羌活(各一兩半)¶
¶
　　甘草(炙半兩)¶
¶
　　右㕮咀每服四錢水一盞半薑五片棗一枚煎八分¶
去柤温服¶
¶
<pb:KR3e0045_WYG_004-24b>¶
　　防風湯(濟生方)治血痺皮膚不仁¶
¶
　　川當歸(去蘆洗)　赤茯苓(去皮)　　川獨活(各一兩)¶
¶
　　甘草(炙半兩)　　防風(一兩)　　　赤芍藥¶
¶
　　黃芩(各一兩)　　杏仁(去皮尖半兩)　秦芁(去蘆一兩)¶
¶
　　桂心(不見火半兩)¶
¶
　　右㕮咀每服四錢水一盞薑五片煎七分去柤温服¶
不拘時¶
¶
　　續斷丸(本事方)治風濕流注四肢浮腫肌肉麻痺¶
¶
<pb:KR3e0045_WYG_004-25a>¶
　　當歸(炒)　　　川續斷　　　萆薢(各一兩)¶
¶
　　川芎(七錢半)　　乳香(半兩)　　　天麻¶
¶
　　防風　　　　附子(各一兩)　　沒藥(半兩)¶
¶
　　右為末煉蜜丸如梧桐子大每服四十丸温酒呆飲¶
任下¶
¶
　　黃耆酒(濟生方)治風濕痒痛筋脈攣急或身體頑痺¶
¶
　　當歸(去蘆)　　　雲母粉　　　茵芋葉¶
¶
　　白术　　　　虎骨　　　　萆薢¶
¶
<pb:KR3e0045_WYG_004-25b>¶
　　木香(不見火)　　仙靈皮　　　川續斷¶
¶
　　甘草(炙)　　　白芍藥　　　黃蓍(去蘆)¶
¶
　　防風(去蘆)　　　官桂(不見火)　　天麻¶
¶
　　石斛(去根各一兩)¶
¶
　　右㕮咀用絹袋盛以好酒一斗浸之春五夏三秋七¶
冬十日每服一盞温暖服之常令酒氣相續為佳¶
¶
　　茯苓湯(濟寸方)治停蓄支飲手足麻痺多睡眩冒¶
¶
　　半夏(湯洗七次)　　赤茯苓(去皮)　　陳皮(各一兩)¶
¶
<pb:KR3e0045_WYG_004-26a>¶
　　枳實(去穰麩炒)　　桔梗(去蘆)　　　甘草(炙各半兩)¶
¶
　　右㕮咀每服四錢水一盞半薑七片煎七分温服¶
損續斷丸(本事方)治寒濕之氣痺滯闗節麻木疼痛¶
¶
　　人參　　　　防風　　　　鹿角膠¶
¶
　　白术(炮各七兩)　　麥門冬　　　乾地黃¶
¶
　　黃茋　　　　續斷　　　　薏苡仁¶
¶
　　山芋　　　　牡丹皮　　　桂心¶
¶
　　山茱萸　　　白茯苓　　　石斛(各二兩)¶
¶
<pb:KR3e0045_WYG_004-26b>¶
　　右為末煉蜜丸如梧桐子大每服五十丸温酒空心¶
下¶
¶
　　羌活湯(濟生方)治白虎歴節風毒攻注骨節疼痛發作不¶
定¶
¶
　　羌活(去蘆二兩)　　附子(炮皮臍)　　秦芁(去蘆)¶
¶
　　桂心　　　　木香(不見火)　　川芎¶
¶
　　當歸(去蘆)　　　牛膝(川者去蘆酒洗)　甘草(炙各半兩)¶
¶
　　桃仁(去皮尖麩炒)　骨碎補　　　防風(去乂各一兩)¶
¶
<pb:KR3e0045_WYG_004-27a>¶
　　右㕮咀每服四錢水一盞半薑五片煎七分温服¶
¶
　　虎骨散(濟生方)治白虎風肢節疼痛發則不可忍(方見白虎歴節¶
風門)¶
¶
　　謹按痺病葢因風寒温三氣客於經絡為病不一或¶
為痛或為痒或為麻痺不仁或為手足緩弱所以然¶
者有新久輕重之分有温痰死血之異濟生防風湯¶
茯苓湯所治已露端倪也學者細心求之仁齋先生¶
不言痺病盖已中風白虎歴節風條内矣但所言病¶
<pb:KR3e0045_WYG_004-27b>¶
之見証古人所言病之原因即中庸費隠之義也¶
¶
　　脚氣¶
¶
　　脚氣方論¶
¶
　　腎司於下一身之根本繫焉脚者腎之外候也夫人為¶
嗜慾所戕苦不自覺腎氣内虚真元不守凡驟立冷地¶
久坐卑濕暴熱濯水凌晨履霜感受四氣於冥㝠之中¶
不為脚氣者鮮矣脚氣為病雖起於足實周乎身或壯¶
熱頭痛或身體冷疼或百節拘攣或十指走注或轉筋¶
<pb:KR3e0045_WYG_004-28a>¶
急痛或小腹不仁以至胷滿喘息煩悶怔忪昏潰羞明¶
誤忘錯語腹痛下利嘔噦痰涎食氣惡聞見食即吐大¶
便小便多是秘澁自腿至膝自脛及踝屈弱頑痺攣急¶
酸疼或焮不焮或腫不腫皆其候也其自汗惡風無汗¶
惡寒乍寒乍熱傳足六經外證與傷寒類焉但卒然脚¶
痛為異耳治法究其所自來挾風者遊走有汗挾寒者¶
掣痛攣疼挾暑者大渇熱煩挾濕者腫滿重滯其間四¶
氣兼有則惟其多者解之對病施藥固在權衡然古人¶
<pb:KR3e0045_WYG_004-28b>¶
以此名為緩風謂其感於風毒所致則總治之法大要¶
疏導大便使毒氣得泄而後愈但分劑不可過焉其補¶
湯淋洗皆醫家之大戒也雖然脚氣治法以疏利毒氣¶
為先盖慮乎氣實而死矣然表裏之有異經冷熱之有¶
異證或因他病而後發或致他病之續生又不可以不¶
通其變所謂寒則温之熱則寒之在表則散在裏則下¶
太虚氣乏扶養其中凝陰藴毒為之温利是又胷中之¶
活法矣其或療治不早使毒氣入復衝心攻築作痛喘¶
<pb:KR3e0045_WYG_004-29a>¶
滿上氣嘔吐異常此則漸入頓深或者自貽奄忽¶
¶
　　脚氣證治¶
¶
　　二十四味輕脚圓治脚氣通用¶
¶
　　當歸(酒浸曬)　　川芎　　　　萆薢(鹽水煮乾)¶
¶
　　羌活　　　　杜仲(薑製炒)　　石南葉¶
¶
　　薏苡仁　　　大雞心檳榔　華陰細辛¶
¶
　　枳殻(各一兩)　　蒼术(炒)　　　五加皮¶
¶
　　防風　　　　獨活　　　　續斷(洗曬)¶
¶
<pb:KR3e0045_WYG_004-29b>¶
　　牛膝(酒浸曬)　　威靈仙　　　海桐皮¶
¶
　　木香　　　　木𤓰　　　　麻黃(去節)¶
¶
　　川五靈脂　　沒藥(别研各三分)　滴乳香(半兩)¶
¶
　　右細末酒浸雪糕為圓桐子大每服五十圓細剉辣¶
桂荆芥穗食前煎湯下或枳殻木𤓰煎湯下¶
¶
　　木𤓰散脚氣通用¶
¶
　　大腹　　　　紫蘇　　　　羌活¶
¶
　　木香　　　　茯苓　　　　陳皮¶
¶
<pb:KR3e0045_WYG_004-30a>¶
　　甘草(炙各半兩)　　宣木𤓰乾(一兩)¶
¶
　　右細末每三錢薑棗煎服¶
¶
　　降氣湯脚氣通用¶
¶
　　半夏(製)　　　真蘇子(㣲炒各五兩)當歸¶
¶
　　厚樸(製)　　　甘草(炙)　　　北前胡(各二兩)¶
¶
　　肉桂　　　　陳皮(各三兩)¶
¶
　　右剉散每三錢薑五片棗兩枚煎服如無蘇子以蘇¶
葉二兩代之¶
¶
<pb:KR3e0045_WYG_004-30b>¶
　　檳榔散治風毒脚氣腫痛¶
¶
　　橘葉　　　　杉木節(各一握)¶
¶
　　右童子尿一盞醇酒半盞煎六分濾清乗熱調檳榔¶
末二錢食前服排風湯通用(方見風類)¶
¶
　　生木𤓰圓脚氣通用¶
¶
　　宣州生木𤓰(就蒂切一葢取出穰以生艾葉塞蒲合葢竹針插定蒸透去艾其木𤓰去¶
¶
　　皮研爛)¶
¶
　　右入五積散末和圓桐子大日乾每服七十圓食前¶
<pb:KR3e0045_WYG_004-31a>¶
醇酒下¶
¶
　　止嘔湯治脚氣嘔逆吐瀉轉筋¶
¶
　　宣木𤓰一味細剉每服四錢新水煎服神効¶
¶
　　檳榔一物湯治脚氣攻注手足不能舉¶
¶
　　雞心大檳榔¶
¶
　　右末每服三錢用紫蘇七葉連梗橘皮一全箇不去¶
白薑五片煎湯乘熱調下治脚氣衝心痛悶用童尿¶
煎服治脚心串痛温酒調下¶
¶
<pb:KR3e0045_WYG_004-31b>¶
　　海桐皮酒治風毒脚氣膝脛疼痛¶
¶
　　海桐皮　　　五加皮　　　川獨活¶
¶
　　枳殻(製)　　　防風　　　　杜仲(薑製炒)¶
¶
　　牛膝(酒浸曬)　　薏苡仁(炒各一兩半)生地黃(二兩半)¶
¶
　　右末用綿褁以醇酒一斗春浸七日秋浸十四日每¶
日空心温服一盞午前一盞¶
¶
　　杉節湯治脚氣攻心痛悶脹滿不食¶
¶
　　青皮　　　　陳皮　　　　天台烏藥¶
¶
<pb:KR3e0045_WYG_004-32a>¶
　　雞心檳榔　　宣木𤓰　　　乾杉木節¶
¶
　　半夏(製)　　　枳殻(製)　　　縮砂仁¶
¶
　　赤茯苓(各半兩)　丁香　　　　茴香(微炒)¶
¶
　　大腹皮　　　紫蘇子(微炒)　　羅蔔子(微炒)¶
¶
　　北梗　　　　甘草(炙各一分)¶
¶
　　右剉每三錢薑五片煎¶
¶
　　三和散加木香枳殻(方見水飲門)和劑流風散(方見脹滿門)¶
¶
　　分氣紫蘇飲(方見喘門)烏藥順氣散(方見中風門)脚氣通用¶
¶
<pb:KR3e0045_WYG_004-32b>¶
　　枳殻散疏導毒氣¶
¶
　　枳殻(製五兩)　　甘草(炙一兩半)¶
¶
　　右末每服二錢濃煎木𤓰湯調下如要(闕)利更加麻¶
仁¶
¶
　　脾約圓治脚氣大便秘澁¶
¶
　　麻仁(别研)　　　杏仁(浸去皮炒各五兩半)枳實(製)¶
¶
　　厚樸(製)　　　芍藥(各半斤)　　大黃(一斤蒸切曬)¶
¶
　　右末煉蜜圓桐子大每二十圓食後熟水下或敗毒¶
<pb:KR3e0045_WYG_004-33a>¶
散加大黃通用¶
¶
　　大黃湯治脚氣風熱煩悶發渴大便不通¶
¶
　　木香　　　　大黃(各半兩)　　黑豆(一兩)¶
¶
　　升麻(三分)¶
¶
　　右剉每服三錢烏梅二箇新水煎服¶
¶
　　追風毒剉散治脚氣熱多證疎泄風毒¶
¶
　　羌活(一兩)　　　雞心檳榔　　防風¶
¶
　　桑白皮(炒各半兩)　郁李仁(炒)　　大黃(生各一分)¶
¶
<pb:KR3e0045_WYG_004-33b>¶
　　右剉散每服三錢黑豆百粒煎服熱甚大便秘更加¶
大黃¶
¶
　　敗毒散(方見寒類)治脚氣熱證或自汗惡風則加桂無汗惡¶
寒則加去節麻黃又治風濕脚氣發熱焮腫加蒼术檳¶
榔大黃微利為效¶
¶
　　竹茹湯治脚氣胃熱煩燥嘔吐(方見積熱門)加烏梅煎¶
¶
　　豆蘇(方見血類)加生甘草治熱證脚氣¶
¶
　　木香飲治脚氣入腹攻心嘔悶¶
¶
<pb:KR3e0045_WYG_004-34a>¶
　　南木香　　　甘草(炙)　　　青木香¶
¶
　　吳茱茰(盪洗七次炒乾各半兩)　　　　宣木𤓰¶
¶
　　真橘皮　　　紫蘇莖葉　　雞心檳榔(各一兩)¶
¶
　　右剉散每服三錢薑五片烏梅一枚煎服¶
¶
　　降氣湯(方見前)吞養正丹(方見痼冷門)治脚氣衝心築痛嘔吐¶
涎沫和劑流氣飲通用(方見脹滿門)¶
¶
　　椒𤓰圓治脚氣寒證¶
¶
　　大生木𤓰(就蒂切葢以正川椒去目碾末納實其中用竹鈄插其葢炊熟)¶
¶
<pb:KR3e0045_WYG_004-34b>¶
　　右研二味為圓桐子大每四十圓温酒下扶虛用核¶
桃肉煎湯下¶
¶
　　越婢湯治脚氣風多證¶
¶
　　麻黃(去節一兩半)　爛石膏(二兩)　　白术(一兩)¶
¶
　　熟附子　　　甘草(炙各半兩)¶
¶
　　右剉散每服三錢薑五片棗一枚煎服¶
¶
　　小續命多用薑片治脚氣寒多證加獨活治脚氣風多¶
證(方見風類)¶
¶
<pb:KR3e0045_WYG_004-35a>¶
　　乾薑甘草湯(方見脾疼門)加製吳茱萸官桂治寒證脚氣¶
香薷剉散加木𤓰煎吞消暑圓治暑證脚氣(方並見暑門)¶
獨活寄生湯加陳皮治風證脚氣無熱者皆可服最除¶
風毒消惡血(方見腰疼門)¶
¶
　　石南圓治風毒脚腫生瘡或筋攣痛重¶
¶
　　石南葉　　　薏苡仁　　　杏仁(浸去皮微炒)¶
¶
　　牽牛(炒&KR0836;)　　　大腹子(連皮用)　川芎¶
¶
　　川續斷　　　赤芍藥　　　赤小豆¶
¶
<pb:KR3e0045_WYG_004-35b>¶
　　陳皮　　　　當歸　　　　麻黃(去節各二兩)¶
¶
　　五加皮　　　牛膝(各三兩)　　宣木𤓰¶
¶
　　獨活　　　　萆薢　　　　杜仲(薑製炒各四兩)¶
¶
　　右細末以酒浸蒸餅研糊圓桐子大每服三十圓煎¶
木瓜湯下¶
¶
　　加劑除濕湯加檳榔(方見濕門)五苓散(方見水飲門)治脚氣渴多¶
證¶
¶
　　換腿圓治風濕脚氣緩弱痺痛上攻肩背¶
¶
<pb:KR3e0045_WYG_004-36a>¶
　　石南葉　　　南星(炮)　　　石斛(酒浸曬)¶
¶
　　牛膝(酒浸曬)　　羌活　　　　薏苡仁(炒)¶
¶
　　防風　　　　萆薢　　　　黃耆(蜜炙)¶
¶
　　天麻　　　　當歸(酒浸曬)　　續斷(各一兩半)¶
¶
　　檳榔(二兩半)　　宣木𤓰(四兩)　　加蒼术(炒)¶
¶
　　川芎(各一兩半)¶
¶
　　右末酒麫稀糊圓桐子大每五十圓食前橘皮煎湯¶
下¶
¶
<pb:KR3e0045_WYG_004-36b>¶
　　獨活湯¶
¶
　　羌活　　　　麻黃(去節)　　　熟附子¶
¶
　　生地薑　　　川芎　　　　牛膝¶
¶
　　白芍藥　　　白茯苓　　　黃耆(蜜炙)¶
¶
　　人參　　　　杜仲(薑製炒)　　甘草(炙)¶
¶
　　辣桂　　　　當歸　　　　白术¶
¶
　　木香(等分)¶
¶
　　右麄末每服三錢薑五片棗二枚同煎吞活血應痛¶
<pb:KR3e0045_WYG_004-37a>¶
圓¶
¶
　　活血應痛圓¶
¶
　　蒼术(炒六兩)　　香附(炒杵净七兩)　威靈仙(二兩)¶
¶
　　草烏頭(二十四兩炮去皮臍)　　　　　陳皮(五兩半)¶
¶
　　狗脊(燎去毛四兩)　沒藥(一兩别研)¶
¶
　　右末酒麫稀糊圓桐子大每服二十圓用獨活湯下¶
治腎受風冷脚氣酸疼及久痢登厠風冷入于腸胃¶
以致兩脚削小成鼓槌風而痢又不止用此兩藥俱¶
<pb:KR3e0045_WYG_004-37b>¶
效¶
¶
　　不老地仙丹治腎臟風毒輕脚壯筋¶
¶
　　當歸　　　　牛膝　　　　蓯蓉(各酒浸焙乾)¶
¶
　　虎骨(酒炙黃)　　真川椒(去目出汗)　川萆薢(鹽水煮乾)¶
¶
　　蒺䔧(炒搗去刺)　　川芎(各一兩)　　白附子(炮)¶
¶
　　黃耆(蜜炙)　　　圓白南星(炮)　何首烏¶
¶
　　羌活　　　　獨活　　　　杜仲(薑製炒)¶
¶
　　沒藥(别研三分)　　防風　　　　赤小豆¶
¶
<pb:KR3e0045_WYG_004-38a>¶
　　地龍(去土)　　　茴香(炒)　　　木鼈子(去油)¶
¶
　　血竭　　　　乳香(别研各半兩)¶
¶
　　右細末河麫稀糊圓桐子大每服四十圓木𤓰橘皮¶
煎湯下¶
¶
　　烏蛇圓治風寒脚氣隠痛痒痺¶
¶
　　烏蛇(四兩酒浸取肉焙)虎骨(䤃浸洗浄酒炙二兩)石斛(令作末)¶
¶
　　黃松柏節(酒浸研)巴㦸(去心)　　　蓯蓉(酒浸焙)¶
¶
　　官桂　　　　防風　　　　獨活¶
¶
<pb:KR3e0045_WYG_004-38b>¶
　　續斷　　　　五加皮　　　薏苡仁¶
¶
　　當歸　　　　木香　　　　川芎(各半兩)¶
¶
　　乳香　　　　生乾薑(各二分)¶
¶
　　右末酒麫稀糊圓桐子大每服四十圓木𤓰橘皮煎¶
湯下¶
¶
　　慈濟圓治脚氣遊走兩足轉上腰腿疼痛不能轉側¶
¶
　　宣木𤓰(二兩)　　川烏(炮去皮臍)　　黃耆¶
¶
　　蒺䔧(炒去刺)　　當歸　　　　防風¶
¶
<pb:KR3e0045_WYG_004-39a>¶
　　萆薢　　　　牛膝　　　　天台烏藥(各一兩)¶
¶
　　赤小豆　　　茴香(炒)　　　地龍(去土)¶
¶
　　老白膠(研篩)　　川五靈脂(各三分)¶
¶
　　右細末酒麫稀糊圓桐子大圓數四十食前紫蘇湯¶
送下¶
¶
　　四斤圓治脚氣緩弱隠疼及腎虚感受風寒濕痺(方見風緩¶
門)¶
¶
　　大流氣飲加當歸下(方見脹滿門)¶
¶
<pb:KR3e0045_WYG_004-39b>¶
　　虎骨散(方見歴節門)脚氣筋急掣痛用木𤓰橘皮煎湯調下¶
金液丹(方見脾疼門)治凝陰藴毒温而利之養正丹通用以¶
枳殻木𤓰檳榔煎湯下¶
¶
　　二陳湯加檳榔細辛製枳殻治脚氣痰多證(方見瘧門)無熱¶
者二陳湯下養正丹艾𤓰圓(方見腎氣門)¶
¶
　　脚痛緩弱患在風濕風證以烏藥順氣散加麻黃白芷¶
主之濕證以不換金正氣散加茯苓生乾薑主之一匕¶
収功容易事也若夫腎虚為病脚弱而痛又當何如曰¶
<pb:KR3e0045_WYG_004-40a>¶
腎主骨故爾惟安腎圓最良以不換金正氣散送下仍¶
夾和白圓子佐之余每見脚氣緩弱人多服四斤圓亦¶
安腎圓輩也然則腎氣充則骨氣彊骨氣彊則無緩弱¶
之患治法要當究其原¶
¶
　　附諸方¶
¶
　　麻黃左經湯(三因方)治風寒暑温流注足太陽經腰足攣¶
痺闗節重痛増寒發熱無汗惡寒或自汗惡風頭痛¶
眩暈¶
¶
<pb:KR3e0045_WYG_004-40b>¶
　　麻黃(去節)　　　乾葛　　　　細辛¶
¶
　　白术(米泔浸)　　茯苓　　　　防己¶
¶
　　桂心(不見火)　　羌活　　　　甘草(炙)¶
¶
　　防風(各等分)¶
¶
　　右為末每服四錢水一盞薑三片棗一枚煎空心服¶
自汗去麻黃加肉桂芍藥重者加白术陳皮無汗減¶
桂加杏仁澤瀉並各等分¶
¶
　　半夏左經湯(三因方)治之小腸經為風寒暑濕流注發熱¶
<pb:KR3e0045_WYG_004-41a>¶
腰脇疼痛頭目眩暈嘔吐不食¶
¶
　　半夏(湯洗七次)　　乾葛　　　　細辛¶
¶
　　白术　　　　麥門冬　　　柴胡¶
¶
　　茯苓　　　　桂心(不見火)　　防風¶
¶
　　乾薑(炮)　　　黃芩　　　　小草¶
¶
　　甘草(炙各等分)¶
¶
　　右㕮咀每服四錢水一盞薑三片棗一枚煎七分空¶
心服熱悶加竹瀝喘急加杏仁桑白皮¶
¶
<pb:KR3e0045_WYG_004-41b>¶
　　大黃左經湯(三因方)治風寒暑濕流注足陽明經使腰脚¶
赤腫痛不可行大小便秘或惡聞食氣喘滿自汗¶
¶
　　細辛(去苗)　　　茯苓　　　　羌活¶
¶
　　大黃(蒸)　　　甘草(炙)　　　前胡¶
¶
　　枳殻(去穰炒)　　厚樸(去皮炒)　　黃芩¶
¶
　　杏仁(去皮尖别研各等分)¶
¶
　　右㕮咀每服四錢水一盞薑三片棗一枚煎七分空¶
心熱服腹痛加芍藥秘結加阿膠喘急加桑白皮紫¶
<pb:KR3e0045_WYG_004-42a>¶
蘇小便澁少加澤瀉四肢瘡瘍浸淫加升麻並等分¶
¶
　　大料神秘左經湯(三因方)治風寒暑温流注三陽經腰足¶
拘攣大小便秘澁喘滿煩悶並皆治之¶
¶
　　半夏(湯洗七次)　　乾葛　　　　細辛¶
¶
　　麻黃(去節)　　　麥門冬(去心)　　小草(即逺志苗)¶
¶
　　白薑　　　　厚樸(薑製炒)　　茯苓¶
¶
　　防己　　　　枳殻(去穰炒)　　甘草(炙)¶
¶
　　桂心　　　　羌活　　　　防風¶
¶
<pb:KR3e0045_WYG_004-42b>¶
　　柴胡　　　　黃芩¶
¶
　　右㕮咀每服四錢水一盞薑三片棗一枚煎服自汗¶
加牡蠣白术去麻黃黃腫加澤瀉木通熱甚無汗減¶
桂加橘皮前胡升麻腹痛或利去黃芩加芍藥附子¶
大便秘加大黃竹瀝喘滿加杏仁藥白皮紫蘇竝等¶
分對證加減尤宜審之¶
¶
　　六物附子湯(三因方)治四氣流注於足太陰經骨節煩疼¶
四肢拘急自汗短氣小便不利手足或時浮腫¶
¶
<pb:KR3e0045_WYG_004-43a>¶
　　附子(炮去皮臍)　　桂心　　　　防己(各四兩)¶
¶
　　甘草(炙二兩)　　白术(三兩)¶
¶
　　右㕮咀每服四錢水一盞薑七片煎六分食前温服¶
¶
　　當歸拈痛湯(抜粹方)治濕熱為病肢節煩疼肩背沈重胸¶
不利及遍身疼痛下疰于足脛痛不可忍¶
¶
　　羌活　　　　甘草(炙)　　　黃芩(酒浸)¶
¶
　　茵蔯(酒炒各五錢)　人參(去蘆)　　　升麻¶
¶
　　苦參(酒洗)　　　葛根　　　　蒼术(各二錢)¶
¶
<pb:KR3e0045_WYG_004-43b>¶
　　防風(去蘆)　　　當歸身　　　知母(酒洗)¶
¶
　　茯芩(炒)　　　澤瀉　　　　豬苓(各三勺)¶
¶
　　白术(一勺半)¶
¶
　　右㕮咀每服一兩水二盞煎至一盞去滓空心服¶
¶
　　烏藥平氣湯(三因方)治脚氣上攻頭目昏眩脚膝酸疼行¶
步艱苦諸氣不和喘滿迫促並皆治之¶
¶
　　茯神(去木)　　　甘草(炙)　　　白芷¶
¶
　　當歸　　　　白术　　　　川芎¶
¶
<pb:KR3e0045_WYG_004-44a>¶
　　五味子　　　紫蘇子　　　乾木𤓰¶
¶
　　人參　　　　烏藥(去木各等分)¶
¶
　　右㕮咀每服四錢水一盞薑五片棗二枚煎七分温¶
服¶
¶
　　東垣羌活導滯湯治脚氣初發一身盡痛或股節腫痛¶
便溺阻隔先以此藥導之後用當歸拈痛湯¶
¶
　　羌活　　　　獨活　　　　防己¶
¶
　　當歸(各三錢)　　大黃(酒浸煨一兩)　枳實(炒二錢)¶
¶
<pb:KR3e0045_WYG_004-44b>¶
　　右㕮咀每服五錢或七錢水煎服¶
¶
　　金匱八味丸治足少陰經脚氣入腹腹脹疼痛上氣喘¶
急腎經虚寒所致也此證最急以腎乘心水尅火死¶
不旋踵(方見補損門)¶
¶
　　加味敗毒散治足三陽經受熱毒氣流注脚踝上焮赤¶
腫痛寒熱如瘧自汗惡風或無汗惡寒¶
¶
　　羌活　　　　獨活　　　　前胡¶
¶
　　柴胡　　　　枳殻　　　　桔梗¶
¶
<pb:KR3e0045_WYG_004-45a>¶
　　甘草　　　　人參　　　　茯苓¶
¶
　　川芎　　　　大黃　　　　蒼术(等分)¶
¶
　　右㕮咀每半兩入薑煎¶
¶
　　五積散(和劑方)治寒濕流注兩脚酸疼有兼痰氣者用之¶
尤宜内加木𤓰(方見中寒門)¶
¶
　　徤步丸(方見痿)¶
¶
　　生苄(半兩)　　　歸尾　　　　芍藥¶
¶
　　陳皮　　　　蒼术　　　　牛膝(各一兩)¶
¶
<pb:KR3e0045_WYG_004-45b>¶
　　呉茱萸　　　條芩(各半兩)　　桂枝(二錢)¶
¶
　　大腹子(三箇)¶
¶
　　右為末蒸餅丸如梧子大每服一百丸空心煎白术¶
木通湯下¶
¶
　　防己飲(丹溪方)¶
¶
　　白术　　　　木通　　　　防己¶
¶
　　檳榔　　　　川芎　　　　甘草稍¶
¶
　　犀角　　　　蒼术(鹽炒)　　　生苄¶
¶
<pb:KR3e0045_WYG_004-46a>¶
　　黃柏(各酒炒)¶
¶
　　大便實加桃仁小便澁加杜牛膝有熱加黃芩黃連¶
大熱及時令熱加石膏有痰加竹瀝薑汁如常腫者¶
專主乎濕熱先生别有方¶
¶
　　脚氣治例¶
¶
　　心法附録曰脚氣有濕熱有食積流注有風濕有寒温¶
○勝濕以仙术白术防己川芎為主或六物附子湯¶
或當歸拈痛湯○脚氣氣鬱甚者舟車丸除濕丹有¶
<pb:KR3e0045_WYG_004-46b>¶
飲者東垣開結導飲丸○脚氣解表用麻黃左經湯¶
等藥隨經選用有兼痰氣寒濕者五積散加木𤓰¶
若雙解以大黄左經湯東垣羌活導滯湯¶
¶
　　若理血以八味丸或四物加羌活天麻又或四物加¶
¶
　　黄柏南星或健步丸¶
¶
　　若疎風養血用獨活寄生湯最效○春夏氣溢腫而¶
痛者用香蘇散加五加皮木𤓰檳榔川練子○熱而¶
紅腫者敗毒散加木𤓰蒼术○秋冬已後用五積散¶
<pb:KR3e0045_WYG_004-47a>¶
加木瓜牛膝㯽榔吴茱茰¶
¶
　　附足跟痛¶
¶
　　丹溪曰○有痰有血熱○血熱四物加黄柏知母牛膝¶
之類有痰唾者五積散加木瓜¶
¶
　　四物湯(方見補損門)¶
¶
　　五積散(方見中寒門)¶
¶
　　舟車丸¶
¶
　　除濕丹(俱見濕類)¶
¶
<pb:KR3e0045_WYG_004-47b>¶
　　開結導飲丸(方見痰涎門)¶
¶
　　治脚轉筋疼痛攣急用松節二兩剉細乳香一錢以銀¶
石器内慢火畧炒焦存性研細每服一錢至二錢木𤓰¶
酒調下¶
¶
　　治脚氣筋骨疼痛用金銀花為末每服二錢熱酒調下¶
或剉碎同木瓜白芍藥官桂當歸甘草酒水各半鍾煎¶
去滓空心熱服¶
¶
　　仁齋直指卷四¶
¶
