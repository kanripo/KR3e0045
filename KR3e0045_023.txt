# -*- mode: mandoku-view -*-
#+TITLE: 仁齋直指
#+DATE: 2019-03-29 21:05:18.131828
#+PROPERTY: ID KR3e0045
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 23
<pb:KR3e0045_WYG_023-1a>¶
　　欽定四庫全書¶
¶
　　仁齋直指卷二十三　　　宋　楊士瀛　撰¶
¶
　　明　朱崇正　附遺¶
¶
　　腸癰¶
¶
　　腸癰論¶
¶
　　癰發於外人可得見者猶為危急之疾而况隐伏腸間¶
痛無定處人不可得而見者乎盖癰疽五發在外則為¶
發背發腦發眉發鬚發頥在内則為腸癰心癰腎癰肺¶
<pb:KR3e0045_WYG_023-1b>¶
癰臍癰等患治之得法尚庶幾焉一着少差枰碁去矣¶
何則腸癰為病身皮甲錯腹皮𦂳急如腫之狀而按之¶
濡體無閧熱腹無積聚者此積隂冷之所致也當以温¶
藥調之發熱無汗洒淅惡寒小腹腫強而按之痛小便¶
澁數其候如淋者此内結熱之所致也當以凉劑利之¶
其脉遲𦂳膿未成者可下其脉洪數膿已成者不可下¶
甚者腹肚脹大轉側聞有水聲或遶臍生瘡膿汁穿出¶
或臍中常常出膿或大便屢下膿血凡此皆為惡證其¶
<pb:KR3e0045_WYG_023-2a>¶
間寒熱氣急煩渇驚悸嘔惡唾膿咳嗽痰涎自汗自利¶
如尋常發癰之狀亦類有此婦人尤多得之但恐世俗¶
不識其證耳抑余聞焉内經有曰息貴病有人得之二¶
三年遍身㣲腫其後大腸與臍俱出膿血遂至不救此¶
亦腸癰類也又可不審思而明辨之乎¶
¶
　　腸癰證治¶
¶
　　牡丹散治腸癰冷證腹濡而痛時時利膿¶
¶
　　人參　　　　牡丹皮　　　白伏苓¶
¶
<pb:KR3e0045_WYG_023-2b>¶
　　天麻　　　　黄耆　　　　木香¶
¶
　　當歸　　　　川芎　　　　辣桂¶
¶
　　桃仁(浸去皮炒各三分)白芷　　　　薏苡仁¶
¶
　　甘草(炙各二分)¶
¶
　　右末每服三錢井水煎食前服¶
¶
　　木通散治腸癰熱證腹痛而强發熱惡寒小便似淋濃¶
未成者用此¶
¶
　　木通　　　　薏苡仁　　　葶藶(炒)¶
¶
<pb:KR3e0045_WYG_023-3a>¶
　　甘草(炙)　　　川升麻　　　北梗¶
¶
　　桃仁(侵去皮炒)　　赤伏苓　　　牡丹皮(各一兩)¶
¶
　　生乾地黄　　甜𤓰子　　　敗醬¶
¶
　　赤芍藥(各一兩半)　大黄(半兩)　　　朴消(一分)¶
¶
　　右剉為散每服三錢井水一盞半薑五片煎服¶
¶
　　四聖散治腸癰癰疽便毒神效¶
¶
　　生黄𤓰蔞(一枚去皮)粉草末(四錢)　　沒藥末(三錢)¶
¶
　　乳香末(一錢)¶
¶
<pb:KR3e0045_WYG_023-3b>¶
　　右件用好紅酒二大椀慢火煎至一椀分作兩服兩¶
日服盡大便順導惡物妙若乾𤓰蔞則用兩枚¶
¶
　　薏苡湯治腸癰冷熱證通用(方見血類)加北梗甘草煎服¶
¶
　　究原排膿内補散治腸癰冷證及癰疽等患¶
¶
　　人參　　　　當歸　　　　川芎¶
¶
　　厚朴(薑製)　　　防風　　　　北梗(焙)¶
¶
　　白芷　　　　辣桂　　　　黄耆(炙)¶
¶
　　甘草(炙)　　　白伏苓(等分)¶
¶
<pb:KR3e0045_WYG_023-4a>¶
　　右為末每服三錢温酒調下如不飲酒南木香煎湯¶
下諸癰熱證黄&KR0438;蔞煎湯下¶
¶
　　雲母膏治内外一切癰腫結毒冷熱證通用藥料四十¶
件(修製法度詳見和劑方)每服一錢圓如梧桐子大冷證以酒送¶
下熱證甘草煎湯送下○又肺癰胷膈間隐痛而咯膿¶
血鯹氣上衝濃煎北梗甘草湯送下服畢皆就枕¶
¶
　　蠟礬丸治諸癰腫毒痔瘻惡瘡(方見痔門)¶
¶
　　燒&KR0037;散治腸癰¶
¶
<pb:KR3e0045_WYG_023-4b>¶
　　乾&KR0037;(連核燒存性)　川百藥煎(研細等用)¶
¶
　　右為末每服一錢米飲調下¶
¶
　　附諸方¶
¶
　　秘傳薏苡仁湯治腸癰腹中&KR0146;痛煩毒不安或脹滿不¶
食小便澁婦人産後虚熱多有此病縱非是癰證疑¶
似間便可服¶
¶
　　薏苡仁(五錢)　　牡丹皮　　　桃仁(去皮尖炒各三錢)¶
¶
　　𤓰仁(四錢)¶
¶
<pb:KR3e0045_WYG_023-5a>¶
　　右㕮咀分二貼每貼水二盞煎八分去滓温服¶
¶
　　一方治肚癰便癰¶
¶
　　牽牛末(一兩)　　大黄(半兩)　　　牛旁子(二錢半)¶
¶
　　補骨脂(一錢二分半)¶
¶
　　右為細末冷蜜水調空心服每二錢加芒硝妙¶
¶
　　牡丹湯治腸癰小便腫否按之即痛如淋或小便自調¶
時時發熱自汗出復惡寒其脉遲𦂳者膿未成可下¶
之當有血洪數者膿已成不可下¶
¶
<pb:KR3e0045_WYG_023-5b>¶
　　大黄(蒸)　　　桃仁(去皮尖各五錢)　牡丹(一錢一字)¶
¶
　　𤓰蔞實(三錢)　　芒硝(三錢三分包)¶
¶
　　右㕮咀作一服煎去滓入芒硝再煎沸頻服未効再¶
服敗毒散(方見傷寒門)¶
¶
　　神効托裏散(和劑方)治癰疽發背腸癰奶癰無名毒腫毒¶
作疼痛增寒壯熱類若傷寒不問老㓜虚人並治之¶
¶
　　忍冬草(去梗)　　黄耆(各五兩去蘆)　當歸(八兩二錢)¶
¶
　　甘草(炙八錢)¶
¶
<pb:KR3e0045_WYG_023-6a>¶
　　右為細末每服二錢酒一盞半煎至一盞病上食後¶
病下食前少頃再進滓外傅未成内消已成即潰也¶
¶
　　一方治腹内癰腫¶
¶
　　大黄(一兩取末四錢半)破故紙(一兩取末二錢)牛旁子(一兩取末一錢)¶
¶
　　牽牛(一兩取末二錢半)¶
¶
　　右和作二服蜜水調空心服以利為度¶
¶
　　丹溪云¶
¶
　　大腸有痰積死血流注用桃仁承氣湯加連翹秦芁¶
<pb:KR3e0045_WYG_023-6b>¶
近肛門破入風者難治防風之類¶
¶
　　桃仁承氣湯(方見血門)¶
¶
　　腸風¶
¶
　　腸風論¶
¶
　　腸胃不虚邪氣無從而入人惟坐卧風濕醉飽房勞生¶
冷停寒酒麫積熱以致榮血失道滲入大腸此腸風臟¶
毒之所由作也挾熱下血清而色鮮腹中有痛挾冷下¶
血濁而色黯腹内畧疼清則為腸風濁則為臟毒有先¶
<pb:KR3e0045_WYG_023-7a>¶
便而後血者其來也逺有先血而後便者其來也近世¶
俗糞前糞後之説非也治法大要先當解散腸胃風邪¶
熱者與敗毒散冷者與不換金正氣散風邪既去然後¶
隨其冷熱而對治之或曰血遇熱則行止血多有凉藥¶
如地榆散蘖皮湯黄連阿膠丸酒蒸黄連丸輩施之熱¶
證固當然爾其或陽虚隂走正氣不得歸元則用木香¶
理中湯附子理中湯震靈丹黒錫丹輩如之何而廢之¶
要之芎歸湯一劑又調血之上品熱者如伏苓槐花冷¶
<pb:KR3e0045_WYG_023-7b>¶
者加伏苓木香此則自根自本之論也雖然精氣血氣¶
生於榖氣靖惟大腸下血大抵以胃藥收功真料四君¶
子湯參苓白术散以枳殻散小烏沉湯和之胃氣一回¶
血自循於經絡矣抑猶有説焉腸風之與虫痔特介乎¶
毫芒之間腸風之血自腸中來虫痔之血肛門邉傍别¶
一小竅射如血線是也迨夫肛門既脱腐血浸淫於其¶
間則俱化為虫蠧蝕腸口滴血淋漓自此又不能約而¶
收之矣善調理者尤當以蕪荑艾葉苦練根輩為之化¶
<pb:KR3e0045_WYG_023-8a>¶
虫○血屬於心雖曰川芎當歸主血當以伏苓伏神佐¶
之前輩止血亦不用甘草但増&KR0037;入藥用¶
¶
　　腸風證治¶
¶
　　敗毒散不換金正氣散(方並見寒類)¶
¶
　　地榆散治腸風熱證下血¶
¶
　　地榆　　　　黄連　　　　茜根¶
¶
　　黄芩　　　　伏神(各半兩)　　梔子仁(一分)¶
¶
　　右麄末每服三錢薤白五寸同煎服又蘖皮湯(方見瀉類¶
<pb:KR3e0045_WYG_023-8b>¶
通用)¶
¶
　　酒蒸黄連圓(方見疸門)黄連阿膠丸(方見嗽門)伏苓伏神煎湯下¶
治諸下血腹痛痛即是血多服為佳附子理中湯(方見寒類)¶
理中湯(方見㵼類)内加木香治虚冷腸風○芎歸湯(方見血類)熱¶
證加伏苓槐花冷證加伏苓木香¶
¶
　　小烏沉湯¶
¶
　　香附(杵去皮毛焙二兩)天台烏藥(去心一兩)甘草(炒一分)¶
¶
　　右為末每一錢鹽㸃服枳殻散正方不用加藥參苓¶
<pb:KR3e0045_WYG_023-9a>¶
白术散(方並見虚勞門)四君子湯(疽門)四件夾和薑棗煎服治¶
諸下血¶
¶
　　烏荆圓治腸風下血諸風抽攣¶
¶
　　川烏頭(一兩炮去皮)荆芥穗(二兩)¶
¶
　　右為末醋麺糊圓如桐子大每服二十圓枳殻散下¶
¶
　　不換金正氣散加川芎當歸同煎吞白圓子(方見身疼門)治¶
腸風及便血妙¶
¶
　　四君子湯加製白扁豆黄耆治腸風五痔下血痿黄乏¶
<pb:KR3e0045_WYG_023-9b>¶
力¶
¶
　　猪臟圓治大人小兒大便下血日久多食易飢腹不痛¶
裏不急名曰野雞先用海螵蛸炙黄去皮取白者為末¶
以木賊草煎湯調下服之三日後用浄黄連二兩剉碎¶
嫩猪臟二尺去肥以黄連塞滿猪臟繫兩頭煑十分爛¶
研細添糕糊圓如桐子大每服三五十圓米飲下¶
¶
　　橄㰖散治腸風臟毒久不止¶
¶
　　橄㰖核於燈燭上燒存性研為末每服二錢用陳米¶
<pb:KR3e0045_WYG_023-10a>¶
飲食前調下¶
¶
　　蒜連圓一名金屑萬應丸治腸風臟毒(方見血類)○法製香¶
附方并黒散子治腸風臟毒(方見血門類)¶
¶
　　黒玉丹治腸風痔瘻等疾¶
¶
　　棕䕡　　　　頭髮(以皂角水洗浄各二兩)¶
¶
　　刺蝟皮　　　槐角(各三兩)　　牛角髓(四兩已上並燒存性)¶
¶
　　生油麻　　　雷圓(各一兩)　　苦練根(一兩一分)¶
¶
　　乳香(半兩)　　　麝香(二錢)　　　猪蹄甲(四十九箇燒)¶
¶
<pb:KR3e0045_WYG_023-10b>¶
　　榼藤子(炒香一兩一分)¶
¶
　　右為末酒麺糊圓桐子大每服五十圓食前米飲下¶
¶
　　腸風黒散治腸風下血腹痛¶
¶
　　敗棕　　　　頭髮　　　　木饅頭¶
¶
　　木賊(各燒存性)　　槐角(炒)　　　枳殻(製各一分)¶
¶
　　甘草(炒焦)　　　烏梅肉(炒各半分)¶
¶
　　右為末每服二錢陳米飲乗熱調下¶
¶
　　木賊散治腸風下血¶
¶
<pb:KR3e0045_WYG_023-11a>¶
　　木賊(去節炒一兩)　木饅頭(炒)　　枳殻(製)¶
¶
　　槐角(炒)　　　茯苓　　　　荆芥(各半兩)¶
¶
　　右為末每二錢濃煎棗湯調下¶
¶
　　槐角圓治傷風㵼血脱肛¶
¶
　　槐角(一兩)　　　防風　　　　地榆¶
¶
　　當歸　　　　枳殻(製)　　　木賊¶
¶
　　茯神(各半兩)¶
¶
　　右末酒麫糊圓桐子大每服三十圓米飲下¶
¶
<pb:KR3e0045_WYG_023-11b>¶
　　真人飬臟湯(方見瀉類)加生槐花治腸風冷熱不調下血¶
¶
　　黒聖散治腸風臟毒痔瘻及諸下血¶
¶
　　當歸　　　　川芎　　　　茯苓¶
¶
　　地榆　　　　槐花(焙)　　　敗棕¶
¶
　　艾葉(燒存性)　　百草霜¶
¶
　　右件等分為末每服二錢食前陳米飲調下¶
¶
　　鯽魚方治腸風血痔及下痢膿血¶
¶
　　大活鯽魚一箇不去鱗肚下穿一孔去其腸穢入透¶
<pb:KR3e0045_WYG_023-12a>¶
明白礬一塊如金橘大以敗棕皮重包外用厚紙褁¶
先煨令香熟去紙於熨斗内燒帶生存性為末每服¶
一錢空心温米飲調下¶
¶
　　震靈丹(方見瀉類)玉華白丹(方見痢類)治臟腑虚損大腸不收久¶
作腸風下血二藥夾用煎不換金正氣散加川芎空心¶
嚥下¶
¶
　　黄龍圓治傷酒臟毒及暑瀉熱瀉¶
¶
　　黄連淨八兩用酒一大升煑乾研細水麫糊為圓如¶
<pb:KR3e0045_WYG_023-12b>¶
桐子大每服四五十圓陳米飲湯下¶
¶
　　消風散治腸風米飲調下吞烏荆圓酒蒸黄連圓隨意¶
(方見頭風門)¶
¶
　　腸風久血方¶
¶
　　吳茱茰(淨半兩盪七次炒過)　　　　　黄連(去鬚七錢)¶
¶
　　右為末陳米糊圓桐子大每服五十圓陳米飲下食¶
前服¶
¶
　　又方¶
¶
<pb:KR3e0045_WYG_023-13a>¶
　　茅花　　　　敗荷葉　　　敗棕(各半兩燒存性)¶
¶
　　香附(杵淨一兩炒鹽和一半炒焦一半畧炒)¶
¶
　　右為末食前米飲調下二錢¶
¶
　　腸風方¶
¶
　　香附(一兩製)　　枳殻(三分)　　　當歸¶
¶
　　川芎(各半兩)　　槐花(炒)　　　甘草(炙各一分)¶
¶
　　右為麄末每服三錢新水一盞半薑&KR0037;煎食前服¶
¶
　　附諸方¶
¶
<pb:KR3e0045_WYG_023-13b>¶
　　加减四物湯治腸風下血不止¶
¶
　　側栢葉　　　生地黄　　　當歸(酒浸去蘆)¶
¶
　　川芎(各一兩)　　枳殻(去白炒)　　荆芥穗¶
¶
　　槐花(炒)　　　甘草(炙各半兩)¶
¶
　　右㕮咀每服四錢水一鍾薑三片烏梅少許同煎空¶
心温服¶
¶
　　腸風黒散(和劑方)治腸風下血或在糞前後並皆治之¶
¶
　　荆芥(二兩)　　　亂髮　　　　槐花¶
¶
<pb:KR3e0045_WYG_023-14a>¶
　　槐角(各一兩燒)　　甘草(炙)　　　蝟皮(炒各兩半)¶
¶
　　枳殻(去白二兩炒一兩)¶
¶
　　右將所燒藥同入甆瓶内鹽泥固濟燒存三分性出¶
火毒同甘草枳殻搗羅為末每服三錢水一鍾煎七¶
分空心服¶
¶
　　結隂丹(㧞粹方)治腸風下血臟毒下血諸大便血疾¶
¶
　　枳殻(去穰麸炒)　　葳靈仙　　　黄耆¶
¶
　　陳皮(去白)　　　椿根白皮　　何首烏¶
¶
<pb:KR3e0045_WYG_023-14b>¶
　　荆芥穗(各半兩)¶
¶
　　右為末酒糊丸如梧子大每服五七十丸陳米飲入¶
醋少許煎過要放温水送下¶
¶
　　黄連貫衆散(張子和方)治腸風下血¶
¶
　　黄連　　　　雞冠花　　　貫衆¶
¶
　　大黄　　　　烏梅肉　　　枳殻¶
¶
　　荆芥(各一兩)　　甘草(炙七錢五分)¶
¶
　　右為末每服二錢温米飲下食前¶
¶
<pb:KR3e0045_WYG_023-15a>¶
　　一方治臟毒下血¶
¶
　　用黄連四兩酒浸春秋五日夏三日冬七日晒乾為¶
末以烏梅肉六兩同搗為膏丸如梧子大每二三十¶
丸空心白湯下¶
¶
　　一方治腸風下血¶
¶
　　滑石　　　　當歸　　　　生芐¶
¶
　　黄芩　　　　蒼术(各等分)¶
¶
　　右以水煎服或以蒼术生芐不犯鐵器為末丸服¶
¶
<pb:KR3e0045_WYG_023-15b>¶
　　一方治腸風臟毒¶
¶
　　用茄蒂燒灰存性為末米飲調下二錢小兒服半錢¶
¶
　　諸痔¶
¶
　　諸痔論¶
¶
　　臟腑本虚外傷風濕内藴熱毒醉飽交接多慾自戕以¶
故氣血下墜結聚肛門宿滯不散而衝突為痔也肛邊¶
發露肉珠狀如鼠乳時時滴潰膿血曰牡痔肛邊生瘡¶
腫痛突出一枚數日膿潰即散曰牝痔腸口顆顆發㿔¶
<pb:KR3e0045_WYG_023-16a>¶
且痛且癢出血淋瀝曰脉痔腸内結核有血寒熱往來¶
登溷脱肛曰腸痔若血痔則每遇大便清血隨下而不¶
止若酒痔則每遇飲酒發動瘡腫而血流若氣痔則憂¶
恐鬱怒適臨乎前立見腫痛大便艱難强力則肛出而¶
不收矣此諸痔之外證然也治法總要大抵以解熱調¶
血順氣先之蓋熱則血傷血傷則經滯經滯則氣不運¶
行氣與血俱滯乗虚而墜入大腸此其所以為痔也諸¶
痔出血肛門間别有小竅下如血線不與便物共道痔¶
<pb:KR3e0045_WYG_023-16b>¶
久不愈必至穿穴瘡口不合漏無已時此則變而為瘻¶
矣前乎治法之外抑猶有説焉腸風臟毒之與痔瘻同¶
出而異名也歳積月累淫蝕腸頭濕爛可畏此果何物¶
致然哉虫是也其間執劑乂當為之化虫不然古書何¶
以謂之虫痔○氣血下墜衝突為痔既不能坐又不容¶
行立行立則愈墜矣惟髙枕偃仰心平氣定其腫自收¶
¶
　　諸痔證治¶
¶
　　清心湯素問云諸痛癢瘡皆屬於心心主血熱諸痔受¶
<pb:KR3e0045_WYG_023-17a>¶
病之源也此藥主之¶
¶
　　黄連(浄一兩)　　茯神(去木)　　　㣲赤茯苓(各半兩)¶
¶
　　右為末煉蜜圓如桐子大每服一百圓食前米飲下¶
患痔只是喫白米稀粥䟽其腸胃¶
¶
　　黄連阿膠圓治諸痔解熱調血(方見嗽門)用枳殻散送下(方見¶
虛勞門)或黑豆煎湯下解裏熱先用此○追風毒剉散治¶
諸痔藴熱腫痛大便不通加枳殻煎(方見脚氣門)¶
¶
　　清凉飲治諸痔熱證大便秘結¶
¶
<pb:KR3e0045_WYG_023-17b>¶
　　當歸　　　　赤芍藥　　　甘草(炙)¶
¶
　　大黄(米丄蒸晒等分)¶
¶
　　右為粗末每服二錢新水煎服¶
¶
　　五痔散治諸痔不問冷熱内外¶
¶
　　鱉甲(醋浸炙焦)　　蝟皮(剉碎炒焦)　　猪甲(剉碎炒焦)¶
¶
　　蜂房(炒各半兩)　　蛇皮(一條燒並各存性)¶
¶
　　右為末入麝少許每服一錢半食前米飲調下¶
¶
　　聖圓子諸痔通用¶
¶
<pb:KR3e0045_WYG_023-18a>¶
　　榼籐子(重一兩者三箇去穰酥炙)　　　　猪牙皂角(二兩醋炙)¶
¶
　　蝟皮(一箇炙令焦)　大皂莢刺(二兩燒各存性用)¶
¶
　　没藥(别硏)　　　槐角(各三分)　　麝(少許)¶
¶
　　右為末酒麫稀糊圓桐子大每服三十圓枳殻散送下¶
¶
　　雞峯烏金散治痔漏¶
¶
　　穿山甲　　　刺蝟皮　　　黄牛角心(各碎炒黄)¶
¶
　　猪牙皂角　　槐子　　　　皂莢刺¶
¶
　　枳殻　　　　貫衆　　　　阿膠(各等分再夾和)¶
¶
<pb:KR3e0045_WYG_023-18b>¶
　　牛角　　　　蝟皮　　　　山甲(同炒黒)¶
¶
　　右為末每服一錢半用胡桃肉研爛併調酒食前服¶
大腸有熱荆芥泡湯調下漏血不止當歸煎湯調下¶
¶
　　槐角圓治諸痔及腸風下血脱肛¶
¶
　　槐角(去梗一兩)　　防風　　　　地榆¶
¶
　　當歸　　　　枳殻(麸炒)　　　黄芩(各半兩)¶
¶
　　右為末酒麫稀糊圓梧桐子大每服三十圓米飲下¶
¶
　　蝟皮圓治諸痔出血裏急疼痛¶
¶
<pb:KR3e0045_WYG_023-19a>¶
　　槐花(㣲炒)　　　艾葉(炒黄)　　　枳殻(製)¶
¶
　　地榆　　　　當歸　　　　川芎¶
¶
　　黄耆　　　　白芍藥　　　白礬(煆)¶
¶
　　貫衆(各半兩)　　蝟皮(一兩炙焦)　　頭髮(燒三錢各存性)¶
¶
　　猪後蹄垂甲(十枚炙焦)盈尺皂角(一錠去弦核醋炙黄)¶
¶
　　右為細末煉蜜圓桐子大每服五十圓食前米飲下¶
¶
　　收痔圓諸痔通用¶
¶
　　透明阿膠(炒酥)　黄連(浄)　　　貫衆(各半兩)¶
¶
<pb:KR3e0045_WYG_023-19b>¶
　　盈尺皂角(去弦核醋炙焦)　　　　　蝟皮(炙焦)¶
¶
　　蜂房(炒焦)　　　蛇皮(畧炒)　　　皂角刺(畧炒)¶
¶
　　穿山甲(挿入熱火灰中令焦)猪後蹄垂甲(燒已上各存性)¶
¶
　　當歸　　　　川芎　　　　槐花(並用二錢半)¶
¶
　　右為末米醋煑麫糊圓桐子大每服七十圓調氣用¶
枳殻散下消血熱荆芥煎湯下食前服¶
¶
　　蠟礬圓治諸痔諸癰惡瘡便毒¶
¶
　　明白礬煆為末鎔蠟圓桐子大每服七圓温熟水下¶
¶
<pb:KR3e0045_WYG_023-20a>¶
　　猪甲散治諸痔¶
¶
　　猪後蹄垂甲(不拘多少燒存性)¶
¶
　　右為末陳米飲調二錢空心服¶
¶
　　青蛙圓治諸痔¶
¶
　　青色蛙(長脚者取一箇燒存性)¶
¶
　　右為末雪糕圓桐子大每服十五圓空心先喫飯二匙次¶
以胡桃肉切細煎湯調枳殻散送下若産婦發痔裏急¶
作疼用黑豆一百粒陳米一合夾煎湯下亦先喫飯二匙¶
¶
<pb:KR3e0045_WYG_023-20b>¶
　　穿山甲散治痔肛邊生鼠乳或成瘡痛¶
¶
　　穿山甲(横取後叚尾根盡處一兩炙焦存性)　　　鱉甲(半兩酒炙酥)¶
¶
　　麝(半錢細研)¶
¶
　　右為末每服一錢半用䗶茶半匙夹和沸湯調下防¶
風煎調亦得留滓傅痔○又方單用穿山甲¶
¶
　　地榆散治痔生瘡腫痛¶
¶
　　地榆　　　　　黄耆　　　　枳殻¶
¶
　　㯽榔　　　　　川芎　　　　黄芩¶
¶
<pb:KR3e0045_WYG_023-21a>¶
　　赤芍藥　　　槐花　　　　羌活(各半兩)¶
¶
　　白歛　　　　蜂房(炒焦)　　　甘草(炙各一分)¶
¶
　　右剉每服三錢新水煎服¶
¶
　　皂刺圓治痔痛而復癢¶
¶
　　皂莢刺(二兩燒煙盡存性)　　　　　防風¶
¶
　　槐花(各三分)　　蛇床　　　　白礬(煆)¶
¶
　　白蒺䔧(炒去刺)　枳殻(製)　　　羗活(各半兩)¶
¶
　　蜂房(炒焦)　　　五倍子(各一分)¶
¶
<pb:KR3e0045_WYG_023-21b>¶
　　右為末醋調菉豆粉為糊圓如小豆大每服五十圓以¶
苦練根煎湯下仍用童子熱尿入白礬末澆洗肛門¶
¶
　　皂角煎圓治内痔腸頭裏面生核寒熱往來¶
¶
　　滿尺皂角(三錠去弦核醋炙)　　　　刺蝟皮(一兩炙黄)¶
¶
　　白礬(煆一兩)　　猪後蹄垂甲(十枚燒存性)¶
¶
　　桃仁(浸去皮尖)　　川芎　　　　北梗¶
¶
　　甘葶藶(炒焦各半兩)薏苡　　　　白芷¶
¶
　　右為末煉蜜圓如桐子大每五十圓桑白皮煎湯下¶
<pb:KR3e0045_WYG_023-22a>¶
仍以藩籬草根煎湯熏洗¶
¶
　　芎歸圓治痔下血不止¶
¶
　　川芎　　　　當歸　　　　黄耆¶
¶
　　神&KR0920;(炒)　　　地榆　　　　槐花(㣲炒各半兩)¶
¶
　　阿膠(炒酥)　　　荆芥穗　　　木賊¶
¶
　　頭髮(燒存性各一分)¶
¶
　　右末煉蜜圓桐子大每服五十圓食前米飲下¶
¶
　　乾葛湯治酒痔¶
¶
<pb:KR3e0045_WYG_023-22b>¶
　　白乾葛　　　枳殻(炒)　　　半夏(製)¶
¶
　　伏苓　　　　生乾地黄　　杏仁(各半兩)¶
¶
　　黄芩　　　　甘草(各一分)¶
¶
　　右剉碎每服三錢黑豆百粒薑五片白梅一箇煎服¶
¶
　　橘皮湯治氣痔¶
¶
　　橘皮　　　　枳殻(炒)　　　川芎¶
¶
　　槐花(炒各半兩)　　㯽榔　　　　木香¶
¶
　　桃仁(浸去皮尖)　　紫蘇莖葉　　香附¶
¶
<pb:KR3e0045_WYG_023-23a>¶
　　甘草(炙各二錢半)¶
¶
　　右剉每三錢薑&KR0037;煎服¶
¶
　　代赭石圓治痔變為瘻膿血不止¶
¶
　　代赭石(煆醋淬研)　　磁石(煑米醋數沸蘸七次硏)白礬(煆)¶
¶
　　牡蠣灰　　　　龍骨(研)　　　蝟皮(炙焦)¶
¶
　　皂莢刺(燒)　　　猪後蹄垂甲(燒各存性)赤石脂¶
¶
　　川椒(焙)　　　　木賊　　　　蜂房(炒)¶
¶
　　右件等分細末神&KR0920;糊圓小豆大每服五十圓食前艾¶
<pb:KR3e0045_WYG_023-23b>¶
并生薑煎湯下漏血處以熟艾揉和血竭塞日三換¶
¶
　　荆枳湯治氣滯發痔¶
¶
　　荆芥穗　　　　枳殻(炒)　　　槐花¶
¶
　　香附　　　　　紫蘇莖葉　　甘草(炙等分)¶
¶
　　右為末每服二錢米湯調下¶
¶
　　芎歸湯(方具載血類)加伏苓槐花㣲炒治産婦諸痔¶
¶
　　傅痔方治腸口熱腫朴消二錢鵬砂半錢末之乾摻○又大¶
黄滑石等分末之井水調傅○又朴硝五倍子等末傅之¶
<pb:KR3e0045_WYG_023-24a>¶
止血方¶
¶
　　明血竭末傅之○通用方猪後蹄垂甲燒灰傅○又¶
水浸熊膽汁以筆傅○又鴨觜青膽礬煆為末用清¶
蜜調筆傅可以消脱○又雞子一箇煮熟去黄取白¶
切焙明礬煆白歛各一錢同末傅有孔用紙撚蘸入¶
¶
　　熏洗方¶
¶
　　槐花荆芥枳殻艾葉水煎入白礬熏洗○又木鱉七枚¶
取仁硏土礬末二錢少水煎熏兩三次○又藩籬草根¶
<pb:KR3e0045_WYG_023-24b>¶
煎湯先熏後洗藩籬花似小芙蓉○又蝟皮三指許艾¶
葉一團如燒香法置長桶中坐熏三次凡痔發於肛内¶
者湏用熏洗若腸口腫熱朴硝末新汲水調常常淋之¶
治諸痔方凡痔皆因酒麫炙煿蓄熱傷血惡血結聚於¶
下焦不得䟽通於是下墜而為痔患痔之人下部留蓄¶
血熱多致大小便不通小腹結急纔得一通又復閉塞¶
且有潄水之證此下焦留蓄血熱明矣其下焦蓄血亦¶
以尺脉洪盛見之合用逐瘀湯主治須得大小便通快¶
<pb:KR3e0045_WYG_023-25a>¶
患處即以明白礬泡湯温洗仍以葱湯再沃次用桐殻¶
灰穿山甲尾閭炙焦地膽去翅足秫米炒各一分為細¶
末入膽礬少許研和酒調以筆蘸傅少頃痛来以葱湯¶
沃去凖一時許前藥又増些膽礬若痛又以葱湯沃之¶
又等一時藥中又増些膽礬並如前法一日三次用前¶
藥其膽礬又以漸加多於第一日矣後日三次用煎藥¶
其膽礬又以漸加多於第二日矣痛則沃之以葱湯三¶
日以還更不用藥只是明礬泡湯與白湯相間淋洗日¶
<pb:KR3e0045_WYG_023-25b>¶
三四次十餘日自然成痂如柿乾之狀無膽礬以緑礬¶
代之¶
¶
　　逐瘀湯通利大小便取下黑物¶
¶
　　川芎　　　　白芷　　　　生乾地黄¶
¶
　　赤芍藥　　　五靈脂　　　枳殻(製)¶
¶
　　阿膠(炒)　　　蓬莪术　　　茯苓¶
¶
　　茯神　　　　木通　　　　生甘草(各一分)¶
¶
　　實大黄(生用)　　桃仁(盪去皮焙各一分半)¶
¶
<pb:KR3e0045_WYG_023-26a>¶
　　右剉散每三錢井水一椀薑三片蜜三匙煎服以利¶
為度瘀血作痛通用¶
¶
　　治痔五聖丹¶
¶
　　䧺黄　　　　葉子雌黄　　朴硝¶
¶
　　緑礬　　　　明白礬(各半兩)¶
¶
　　右件各别磕碎以銀窩一入䧺黄二入雌黄三入朴¶
硝四入緑礬五入白礬圓瓦片盖定炭火煆一日夜¶
㸔青煙出盡有紅煙上方好候冷取出紙襯頓地上¶
<pb:KR3e0045_WYG_023-26b>¶
用盆盖出火毒一日夜入乳香沒藥末各一錢同研¶
極細每抄一匙煎甘草湯調傅外用雞羽掃藥末盖¶
之日二次夜一次自然乾硬而脱逐日須用葱白煎¶
湯入朴硝温洗軟帛拭乾然後傅藥○治痔猪膽膏¶
猪膽七枚各取汁以建盞盛炭火熬成膏用單紙攤¶
傅湏先用槐根取白皮煎湯温洗然後傅藥¶
¶
　　熏痔方¶
¶
　　五倍子日乾如燒香法置長桶内坐燻患處自然收¶
<pb:KR3e0045_WYG_023-27a>¶
縮¶
¶
　　治痔方¶
¶
　　紫荆皮新水煎食前服○又方白芷末用米飲調食¶
前服○又方赤蜈蚣焙乾為末入腦以津唾調傅青¶
紗上貼或朴硝末摻亦得○又方五倍子焙黄剉碎¶
每用一兩井水三大椀煎乗熱熏先拭乾爛石膏燒¶
紅椀覆地出毒細末傅¶
¶
　　附諸方¶
¶
<pb:KR3e0045_WYG_023-27b>¶
　　乾葛湯治每遇飲酒發動痔瘡腫痛而流血¶
¶
　　乾葛　　　　枳殻(炒)　　　半夏¶
¶
　　茯苓　　　　生苄　　　　杏仁(各半兩)¶
¶
　　黄芩　　　　甘草(炙各二錢半)¶
¶
　　右剉每服三錢黑豆一百粒薑三片白梅一箇水煎¶
服¶
¶
　　橘皮丸治因憂思恐怒適臨於前痔瘡發作腫痛大便¶
難强努則肛出幷皆治之¶
¶
<pb:KR3e0045_WYG_023-28a>¶
　　橘皮　　　　枳殻(炒)　　　川芎¶
¶
　　槐花(炒各半兩)　　㯽榔　　　　木香¶
¶
　　桃仁(炒去皮)　　紫蘇莖葉　　香附¶
¶
　　甘草(炙各二錢半)¶
¶
　　右剉每服三錢薑棗煎服¶
¶
　　地黄丸治五痔滋隂必用之¶
¶
　　地黄(酒蒸熟一兩六錢)槐花(炒)　　　黄栢(炒)¶
¶
　　杜仲(炒)　　　白芷(各一兩)　　山藥¶
¶
<pb:KR3e0045_WYG_023-28b>¶
　　山茱茰(取肉)　　獨活(各八錢)　　澤㵼¶
¶
　　牡丹皮(各六錢)　茯苓(六錢)　　　黄𦒿(一兩半)¶
¶
　　白附子(二錢)¶
¶
　　右為末煉蜜丸如梧子大每服五十丸空心米湯服¶
下¶
¶
　　五灰散(三因方)治五種痔瘡不問内外並宜服之¶
¶
　　鱉甲(治牡痔)　　蝟皮(治牡痔)　　蜂房(冶脉痔)¶
¶
　　蛇螁(治氣痔)　　猪左足懸蹄甲(治腸庤各等分)¶
¶
<pb:KR3e0045_WYG_023-29a>¶
　　右燒存性隨證倍用一分為末井花水調二錢空心¶
臨臥時服之¶
¶
　　一方治熱痔疼痛不可忍者¶
¶
　　用鮮枸把根數莖杵爛煎湯熏洗其痛立止¶
¶
　　四物湯(方見虛勞門)¶
¶
　　解毒湯(方見積熱門)¶
¶
　　灸法用大蒜一片頭垢捻成餅子先安頭垢餅於痔上¶
外安蒜艾灸之¶
¶
<pb:KR3e0045_WYG_023-29b>¶
　　便毒¶
¶
　　便毒論¶
¶
　　腎為作强之官所藏者志也男女大慾不能以直遂其¶
志故敗精搏血留聚中途而結為便毒矣夫人脚腿與¶
小腹合縫之間精氣所出之道路也或觸景而動心或¶
夢泄而不泄既不得偶合隂陽又不能忘情息念精與¶
血交滯其不為腫結也幾希便毒處所上不在腹下不¶
在腿介乎兩者之中是也嘗怪世俗無知纔覺有便毒¶
<pb:KR3e0045_WYG_023-30a>¶
證狀必以為熱氣所攻每每薄衣露足遂使寒邪乗之¶
熱氣轉不得散日復一日敗精宿血愈聚而愈結焉不¶
思一身宗筋上絡於舌本下聚於隂器筋得寒則急急¶
則縮甚至傴僂而不獲伸於斯時也百藥並陳亦難責¶
效况復從事於寒凉者乎治法散寒利熱泄其腎邪活¶
其血脉是為捷徑外此老人氣滯亦或有之¶
¶
　　便毒證治¶
¶
　　雙解散治便毒内藴熱氣外挾寒邪精血交滯腫結疼¶
<pb:KR3e0045_WYG_023-30b>¶
痛¶
¶
　　辣桂　　　　川大黄(生)　　白芍藥¶
¶
　　澤㵼　　　　牽牛(炒取末)　　桃仁(去皮炒乾各一分)¶
¶
　　甘草(半分)¶
¶
　　右為粗末每服三錢薑五片食前煎服日兩服先小¶
便快熱從小便出後大便利皆是稠毒¶
¶
　　連翹湯治便毒腫結¶
¶
　　連翹　　　　獨活　　　　川升麻¶
¶
<pb:KR3e0045_WYG_023-31a>¶
　　射干　　　　木通　　　　桑寄生¶
¶
　　赤茯苓　　　甘草(炙各七錢半)　大黄(生用)¶
¶
　　木香　　　　乳香　　　　沉香(各半兩)¶
¶
　　右剉細每服三錢慢火煎服¶
¶
　　復元通氣散便毒初發用此方¶
¶
　　穿山甲(酒浸炙焦二兩)天花粉(酒浸一宿焙)白芷¶
¶
　　舶上茴香(炒)　白牽牛末(炒)　延胡索(擦去皮)¶
¶
　　南木香　　　當歸　　　　甘草(炙各一兩)¶
¶
<pb:KR3e0045_WYG_023-31b>¶
　　青木香(半兩)¶
¶
　　右為細末每服二錢温酒調食前服不飲酒南木香¶
煎湯下¶
¶
　　退毒飲治便毒腫結¶
¶
　　穿山甲(半兩蘸法醋炙焦)　　　　　木猪苓(三錢法醋㣲炙)¶
¶
　　右為末每服二錢食前老酒調下次以法醋煮肥皂¶
研膏𫝊之妙¶
¶
　　五苓散踈利小便以泄敗精(方見飲水門)用葱二莖煎湯調¶
<pb:KR3e0045_WYG_023-32a>¶
下○追風毒剉散治便毒熱證大便秘結(方見脚氣門)又清¶
凉飲通用(方見痔門)○和劑流氣飲治便毒大便不通加生¶
大黄食前服(方見脹滿門)○究原排膿内補散便毒已消常¶
服之(方見腸癰門)潰處以白斂白及沒藥乳香血竭為末傅¶
之○蠟礬圓治腫核痔漏諸癰(方見痔門)四聖散治便毒癰¶
疽腸癰神效(方見腸癰門)¶
¶
　　傅方治便毒腫痛¶
¶
　　䧺黄　　　　乳香(各二錢半重)　黄栢(一錢)¶
¶
<pb:KR3e0045_WYG_023-32b>¶
　　右為細末分作兩服以新水調傅自平¶
¶
　　皂角膏治癰疽便毒等¶
¶
　　皂角一條長尺以上者槌碎法醋煮爛研成膏傅之¶
屢效¶
¶
　　膠方便毒初發¶
¶
　　水膠用水溶開塗傅若便毒已大而軟則用魚鰾膠¶
於熱湯中煮軟乗熱研爛傅之或要換藥以熱湯洗¶
去¶
¶
<pb:KR3e0045_WYG_023-33a>¶
　　蕉葉方治便毒¶
¶
　　蕉弓葉乾者焙焦為末法醋生薑自然汁等分調傅¶
¶
　　又方¶
¶
　　紫背草研醋調傅¶
¶
　　附諸方¶
¶
　　秘傳蟬退散治便毒初起疼痛服之神效¶
¶
　　蟬退(去土並頭足)　楓由蟲(炙死各二錢)蜈蚣(三條燒存性)¶
¶
　　䧺黄(三分)¶
¶
<pb:KR3e0045_WYG_023-33b>¶
　　右件共為細末分三服用好酒煎一二沸食前服忌¶
食諸熱毒物¶
¶
　　秘傳獨聖散治一切便毒連連作痛更不腫起名曰隂¶
毒服之立應¶
¶
　　取活蜈蚣一二條用炭火燒存性為末用好酒調¶
服食前下¶
¶
　　雙解散治便毒内藴熱氣外挾寒邪精血交錯腫結疼¶
痛¶
¶
<pb:KR3e0045_WYG_023-34a>¶
　　辣桂　　　　大黄　　　　白芍藥¶
¶
　　澤瀉　　　　牽牛(炒搗研)　　桃仁(去皮各二錢半)甘草(五分)　　　乾薑(一錢)¶
¶
　　右㕮咀分二貼每服用水二盞煎七分食前服¶
¶
　　一方治便毒初發以生薑一大塊米醋一合以薑蘸醋磨取千步峰泥敷之即散(千步峯泥地上人經行日久其泥突起者是)¶
¶
　　附疳瘡方¶
¶
　　秘傳鳯凰衣散治疳瘡腫痛神效¶
¶
　　鳯凰衣(即包雞子壳内衣是也不以多少)　　輕粉¶
¶
　　氷片(各少許)¶
¶
　　右為極細末傅患處効¶
¶
　　麝香輕粉散治血疳隂蝕臁瘡耳疳一切惡瘡¶
¶
　　輕粉　　　　麝香(各五分)　　乳香¶
¶
　　沒藥　　　　明礬(各一兩)¶
¶
　　右為細末乾貼¶
¶
　　一方治下疳瘡¶
¶
　　蜜陀僧　　　黄連　　　　黄栢¶
¶
　　輕粉(各等分)¶
¶
　　右為細末以鹽艾湯沃洗乾摻¶
¶
　　附妬精瘡方¶
¶
　　津調散治妬精瘡膿汁淋漓臭爛¶
¶
　　黄連　　　　欵花(等分)¶
¶
　　右為末以地骨皮蛇床子煎湯洗絹帛挹乾津調藥敷¶
¶
　　歌曰¶
¶
　　隂瘡痒痛黄汁注　　輕粉石膏濕乾傅¶
¶
　　不然細研生白礬　　冷水洗之根亦去¶
¶
　　又¶
¶
　　臈茶五倍末同調　　摻傅隂瘡便可消¶
¶
　　更有一般官局藥　　水銀和粉玉龍膏¶
¶
　　又¶
¶
　　婦人交接妬精瘡　　地龍蛇床作洗湯¶
¶
<pb:KR3e0045_WYG_023-35a>¶
　　細研黄連欵冬末　唾津調傅是良方¶
¶
¶
¶
¶
¶
¶
¶
<pb:KR3e0045_WYG_023-35b>¶
¶
¶
¶
¶
¶
¶
¶
¶
　　仁齋直指卷二十三¶
¶
¶
