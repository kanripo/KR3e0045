# -*- mode: mandoku-view -*-
#+TITLE: 仁齋直指
#+DATE: 2019-03-29 21:05:18.215118
#+PROPERTY: ID KR3e0045
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 31
<pb:KR3e0045_WYG_031-1a>¶
　　欽定四庫全書¶
¶
　　仁齋傷寒類書卷五　　　宋　楊士瀛　撰¶
¶
　　明　朱崇正　附遺¶
¶
　　懊憹(憹平仄兩音)¶
¶
　　懊憹心堅用陷胷　　舌間胎白䜴梔供¶
¶
　　發黄須與茵蔯軰　　燥糞陽明承氣攻¶
¶
　　懊憹者懊惱鬱悶之狀葢由表証誤下正氣内虚於¶
是客氣乗虚入而動膈煩鬱㣲疼特未至結胷之甚¶
<pb:KR3e0045_WYG_031-1b>¶
也由懊憹而結胷亦不難矣¶
¶
　　○短氣煩燥胷中懊憹心下困鞕則為結胷用陷胷¶
湯○舌上白胎虚煩不得眠心下懊憹或飢不能食¶
頭汗出此邪熱鬱於胷中也並梔子豉湯吐之○陽¶
明病下之後懊憹而煩胃中有燥糞此熱結於胃也¶
承氣湯攻之○陽明無汗小便不利心中懊憹者必¶
發黄用茵蔯湯是則胃中邪熱前後二部俱泄之也¶
¶
　　痞¶
¶
<pb:KR3e0045_WYG_031-2a>¶
　　痞滿關沉痛不侵　　關浮肝熱用連苓¶
¶
　　惡寒勿下先投桂　　痞利餘粮及㵼心¶
¶
　　當汗誤下或病屬隂而反下之輕則為痞其狀心下¶
滿而不痛按之則濡是其虚邪留滯故但滿而不痛¶
也通用枳殻桔梗最良若欲攻之亦須表証已解則¶
可矣¶
¶
　　○痞滿關脉多沉枳實理中丸半夏㵼心湯主之桔¶
梗枳殻湯尤妙○關脉浮而痞此為肝熱用三黄湯¶
<pb:KR3e0045_WYG_031-2b>¶
㵼其肝若或惡寒汗出三黄湯加附子名附子㵼心¶
湯服湯後痞不去煩渇小便不利五苓散主之○下¶
後復汗心下痞而惡寒者表未解不可攻痞當先¶
與桂枝湯表解乃可攻痞用三黄湯表未解而心下¶
妨悶曰支結用柴胡桂枝湯胷脇滿而㣲結小柴胡¶
加乾薑牡礪湯表証在數下之恊熱而利心下痞鞭¶
表裏俱病桂枝人參湯○下利心下痞鞕乾噫食臭¶
腹鳴甘草㵼心湯生薑㵼心湯証治論用桂枝人參¶
<pb:KR3e0045_WYG_031-3a>¶
湯若利不止則治下焦用赤石脂禹餘粮湯又不止¶
即利小便用五苓散○發熱汗出不解嘔吐下利心¶
中痞鞕用大柴胡湯下之此太陽証○吐汗下後噯¶
氣痞鞕旋覆代赭湯若咳逆氣虚則先用四逆湯胃¶
寒則先用理中丸後用旋覆代赭湯若虚煩心下痞¶
薄氣上衝胷頭眩經脉動身振摇伏苓桂枝白术甘¶
草湯○十棗湯証須是身凉表解脇疼而痞則可用¶
¶
　　結胷¶
¶
<pb:KR3e0045_WYG_031-3b>¶
　　結胷痛硬滿其中　　大小隨名用陷胷¶
¶
　　熱實多煩寒不熱　　水兼浮脉豈容攻¶
¶
　　凡病發於陽而下之早或當汗而誤下外証項強心¶
下滿硬而痛者結胷也結胷痛硬是為實邪在裏法¶
當下之若脉浮大若表証若水氣戒不可下亦有不¶
經下劑而心下鞕滿者此又有可吐可下不同焉經¶
曰病人手足厥脉乍緊邪結胷中心滿而煩飢不入¶
食當吐之是則病在胷中故也經曰陽明病心下鞕¶
<pb:KR3e0045_WYG_031-4a>¶
滿不可下下之遂利不止而死是則邪氣自表𫝊重¶
留於心下未全為實法當吐之故有此戒也審如是¶
則經所謂髙者因而越之是爾吐下界限判然天壌¶
安可以結胷裏實例論之乎要之結胷治法大要審¶
其邪氣所在而已矣或曰結胷証具加煩燥而不治¶
者何此胃氣絶也胃氣既絶安能布藥力以勝邪也¶
哉○凡病在胷膈者上脘澎湃痰壅氣促粥藥不能¶
下咽¶
¶
<pb:KR3e0045_WYG_031-4b>¶
　　○結胷寸脉浮關尺皆沉或沉緊俱當下若脉浮大¶
或有表証則先用小柴胡湯表已解即下之○大結¶
胷不按而痛胷連臍腹痛硬不可近大陷胷湯陷胷¶
湯太峻合用者只與陷胷丸○小結胷按之而痛只¶
心下硬用小陷胷湯○熱實結胷懊憹煩渇心下痛¶
少與大陷胷湯○寒實結胷無熱証三物白散枳實¶
理中湯丸○水結胷心下怔忪頭汗出無大熱小半¶
夏加伏苓湯小柴胡去&KR0037;加干礪湯○臟結亦是結¶
<pb:KR3e0045_WYG_031-5a>¶
胷一種但舌上胎滑時時下利隂筋引痛有本條○¶
病人血結胷此熱入血室見讝語條下膿血條○結¶
胷先理其氣用桔梗枳殻湯枳實理中湯渇者加括¶
蔞根證治論諸藥不愈用増損理中丸凡結胷理氣¶
已平旋腹大便澁者須利導之否則熱邪結為塊血¶
○誤下後未成結胷急與理中湯救解○隂毒陽毒¶
隨氣逆上伏於胷中亦有結胷痛硬之證治法詳見¶
本條¶
¶
<pb:KR3e0045_WYG_031-5b>¶
　　氣短¶
¶
　　氣短裏實熱来潮　　風濕溲難汗自流¶
¶
　　停水心間并裏水　　太陽誤下結胷痞¶
¶
　　氣短者呼吸短促而不能相續是也其間呼多吸少¶
皆不救焉千金曰少氣不足以息者危金匱曰短氣¶
不足以息者實大抵短氣為實亦有表裏虚實之差¶
心腹脹滿而短氣者邪在裏而為實也心腹濡滿而¶
短氣者邪在表而為虚也其或怔忪氣短此則心下¶
<pb:KR3e0045_WYG_031-6a>¶
停水致之體認不精其差千里信矣哉○氣短潮熱¶
腹滿而喘此為外欲解而裏實小承氣湯大柴胡湯¶
○風濕相摶汗出短氣小便不利惡風不欲去衣其¶
邪在表甘草附子湯○食少飲多水停心下亦令氣¶
短小半夏湯○身凉乾嘔短氣汗出不惡寒此表解¶
而裏有水十&KR0037;湯○誤下太陽短氣煩燥心中懊憹¶
因鞕硬為結胷大陷胷湯丸(更發黄一證)¶
¶
　　喘¶
¶
<pb:KR3e0045_WYG_031-6b>¶
　　喘不漐漐解表家　　汗多潮熱裏攻邪¶
¶
　　滿胷合病尤須汗　　水嗽青龍杏去麻¶
¶
　　内經云肺氣實則喘逆上氣所以氣逆者邪氣為實¶
耳傷寒發喘邪氣在表者心腹濡而不堅外證無汗¶
法當汗之邪氣在裏者心腹脹而為滿外證有汗法¶
當下之又有水氣作喘心下怔忪即水為邪是以有¶
小青龍之證若經汗下逐水不獲痊愈喘促上攻壅¶
塞而不得息可以𤓰蒂散從權吐之吁喘特病之常¶
<pb:KR3e0045_WYG_031-7a>¶
也其或直視譫語而喘汗出髪潤而喘身汗如油而¶
喘皆不可救此邪氣内盛而正氣欲絶也臨機對境¶
盍消息焉○麻黄寧主喘喘家湯劑多用麻黄¶
○太陽證無汗而喘麻黄湯或誤下之利不止脉促¶
有汗而喘葛根黄芩黄連湯下之㣲喘者桂枝加厚¶
朴杏子湯發汗後不可更行桂枝湯若汗出而喘無¶
大熱者麻黄杏仁甘草石膏湯○陽明證汗出不惡¶
寒氣短腹滿潮熱而喘小承氣湯若脉浮無汗而喘¶
<pb:KR3e0045_WYG_031-7b>¶
即汗之用麻黄湯○太陽陽明合病喘而胷滿勿下¶
可麻黄湯○水氣嗽喘乃太陽汗後飲水多而水停¶
心下小青龍去麻黄加杏仁主之小腹滿者小青龍¶
去麻黄加茯苓○隂證喘則必促脉伏而厥返隂丹¶
五味子湯○鼻息鳴喘氣逆上衝孫用和用麻黄湯¶
加吉皮杏子乆喘咳嗽感冐鼻涕易簡九寳湯¶
¶
　　咳嗽¶
¶
　　嗽家嘔喘屬膀胱　　寒熱胷堅值少陽¶
¶
<pb:KR3e0045_WYG_031-8a>¶
　　若是少隂頻下利　　四肢沉重更清涼¶
¶
　　凡肺主氣氣逆而不下則嗽熱邪乗之氣則燥鬱寒¶
邪乗之氣則冷滯水飲乗之又與氣摶熱寒水飲皆¶
生痰壅嗽之所從始乎隂陽治法固自有條其間水¶
咳三證不可無辨小青龍湯太陽之表水也十&KR0037;湯¶
太陽之裏水也真武湯隂證之水氣也常須識之雖¶
然古人一藥對一病所主安在哉曰水與表寒相合¶
而咳則小青龍法之水與裏寒相合而咳則真武湯¶
<pb:KR3e0045_WYG_031-8b>¶
温之裏癖合水動肺而嗽焉十棗所以下之也¶
○太陽病身熱嗽喘心下怔忪乾嘔㣲利此水氣在¶
表小青龍湯小便不利小腹滿者去麻黄加伏苓發¶
熱惡寒身體痛者只依本方若身涼咳嗽乾嘔㣲利¶
心下痞滿引脇疼痛為裏有水十&KR0037;湯○少陽病寒¶
熱往来胷脇鞕滿而痛咳嗽小柴胡湯或㣲利去人¶
參生姜&KR0037;加五味子乾姜○少隂病水氣咳嗽四肢¶
痛重腹痛下利或嘔真武湯加五味子乾姜細辛少¶
<pb:KR3e0045_WYG_031-9a>¶
阥咳而四逆或腹痛或泄利或悸四逆散加五味子¶
乾姜少阥咳而嘔渇心煩不得眠下利猪苓湯○熱¶
咳金沸草散或唾膿血小柴胡加黄芩或黒豆入生¶
姜煎湯○咳嗽頭痛不惡寒身大熱若臍腹亦有熱¶
而内作痛者須下之用大柴胡湯張氏曰發汗不解¶
腹滿痛者急下之可大承氣湯又曰腹中滿痛此為¶
實大柴胡下之○咳嗽中滿而嘔用大半夏湯解利¶
以後胃寒不食則理中湯加橘皮半夏茯苓細辛五¶
<pb:KR3e0045_WYG_031-9b>¶
味子痰多二陳湯加細辛五味子治嗽通用大橘皮¶
湯¶
¶
　　咳逆¶
¶
　　咳逆垂危苦胃寒　　橘姜苓夏勝靈丹¶
¶
　　不痊乳下應須灸　　腹滿之時療已難¶
¶
　　咳逆俗謂之噫古人謂之噦葢胃氣本虚吐下太過¶
或復與之水以發其汗胃虚氣逆噫噦生焉病勢至¶
此極矣雖然咳逆出於胃寒固也其有水挾寒氣擊¶
<pb:KR3e0045_WYG_031-10a>¶
摶而成者則茯苓半夏逐水主噫官桂丁香下氣禦¶
寒又有熱氣擁鬱氣不得通而成者則小柴胡加生¶
姜自有條例惟是噦而腹滿不得小便或後部不通¶
此為真病雖有神醫末如之何¶
¶
　　○橘皮乾姜湯羌活附子散半夏生姜湯退隂散主¶
之以意擇用不瘥即炙乳下其法婦人屈乳頭向下¶
盡處骨間三壯丈夫乳小以一指為率亦三壯男左¶
女右艾員如小豆許大抵乳直下䧟中有動脉處是¶
<pb:KR3e0045_WYG_031-10b>¶
詳見下膿血條○證治論嘔噦手足逆冷小橘皮湯¶
若加胷滿虚煩不安大橘皮湯○陽證咳逆潮熱小¶
柴胡湯加生姜吉皮竹茹湯仍視其大小便何部不¶
調即通利之○噦而腹滿大便不利小承氣湯噦而¶
腹滿小便不利猪苓湯○阦明傷風脉弦浮小便難¶
潮熱而噦小柴胡加茯苓湯○易簡論傷寒咳逆為¶
篤證他病見之亦然以半夏生姜湯主之又方丁香¶
甘草煎湯調蘇合香丸大抵咳逆不止者不可救藥¶
<pb:KR3e0045_WYG_031-11a>¶
○水氣乗肺亦主噫逆㣲咳當以表水裏水法治之¶
見咳嗽條¶
¶
　　乾嘔¶
¶
　　乾嘔身熱小青龍　　涎沬茱萸汗桂供¶
¶
　　下利白通并四逆　　脇疼十&KR0037;裏之攻¶
¶
　　乾嘔者嘔而無物出也大抵熱在胃脘與榖氣并熱¶
氣上熏心下痞結則嘔而無所出焉少隂下利姜附¶
主下利也厥隂吐沬茱萸主涎沫也汗出乾嘔桂枝¶
<pb:KR3e0045_WYG_031-11b>¶
主自汗也邪去則嘔者定矣若夫水氣二證又當以¶
表裏分之發熱欬喘而乾嘔者此則水氣在表與青¶
龍湯不發熱不惡寒脇痛咳利而乾嘔者此則水氣¶
在裏與十棗湯是又不可無别然而表水裏水皆有¶
欬嗽何耶曰水氣乗肺也¶
¶
　　○表不解心下水氣身熱乾嘔㣲喘或利小青龍汗¶
之○乾嘔吐涎沫頭痛一云少隂一云厥隂並吳茱¶
萸湯得湯反劇者則與小柴胡湯○汗出頭痛乾嘔¶
<pb:KR3e0045_WYG_031-12a>¶
桂枝湯○少隂下利乾嘔脉㣲白通湯利不止乾嘔¶
而煩厥逆無脉白通加猪苓(闕)湯裏寒外熱脉㣲欲¶
絶或乾嘔通脉四逆湯○身涼汗出脇疼乾嘔心下¶
痞硬短氣欬而㣲利不惡寒無表證此裏有水十&KR0037;¶
湯下之○膈上有寒飲乾嘔亦屬少阥用四逆湯○¶
證治論乾嘔而利黄芩半夏生姜湯○胷中似喘不¶
喘似嘔不嘔似噦不噦憒憒然無奈者生姜半夏湯¶
¶
　　嘔吐¶
¶
<pb:KR3e0045_WYG_031-12b>¶
　　嘔吐陽明氣逆行　　數為胃熱緩寒生¶
¶
　　太陽合病利不利　　腎證三條各有評¶
¶
　　表邪𫝊裏裏氣上逆則為嘔吐水榖不下是也傷寒¶
嘔吐有胃熱有胃寒有水氣有膿血辨是四者而已¶
胃熱者脉數或緊必有口苦舌乾煩渇之證胃寒者¶
脉弦而遲必有逆冷不食大小便自利之證水氣者¶
先渇後嘔膈滿怔忪若胃脘膿血則腥氣燥氣奔逆¶
上衝經所謂嘔家有癰膿不須治膿盡自愈又謂服¶
<pb:KR3e0045_WYG_031-13a>¶
桂枝湯吐者其後必吐膿血是矣大抵嘔吐皆有所¶
出已下咽而出者嘔也未下咽而出者吐也吐特甚¶
於嘔耳若槩以嘔無所出則其間所謂乾嘔者獨何¶
耶嘔吐多屬陽明氣逆而上行戒不可下汗後水藥¶
不入口者逆嘔而脉弱小便自利㣲熱而厥者虚極¶
難調也生薑嘔家聖藥熱燥者烏梅代之¶
¶
　　○陽明嘔吐小柴胡湯加生薑主之陽證通用嘔而¶
發熱小柴胡湯嘔而渇猪苓湯先嘔後渇此為欲解¶
<pb:KR3e0045_WYG_031-13b>¶
急與水解先渇後嘔為心下停水赤伏苓湯汗後或¶
瘥後胃脘餘熱虚煩嘔吐竹葉湯加生薑汁吐汗下¶
後虚煩不得眠而嘔梔子生薑湯○寸脉數煩熱而¶
吐為胃熱五苓散竹茹湯小柴胡湯○汗下後關脉¶
遲緩而吐為胃寒理中湯正氣散加生薑寒多不飲¶
水而吐理中湯去术加生薑○太陽少陽合病自利¶
而嘔黄芩加半夏生薑湯○太陽陽明合病當自利¶
若不利但嘔葛根加半夏湯胷中有熱胃中有邪氣¶
<pb:KR3e0045_WYG_031-14a>¶
腹痛氣逆欲嘔黄連湯○太陽發熱汗出心下煩鬱¶
痞鞕下利嘔吐大柴胡湯○少隂嘔證四逆湯加生¶
薑水氣或欬或悸身痛自利真武湯去附子加生薑¶
膈上寒飲乾嘔吐涎沬四逆湯若更吐利手足逆冷¶
煩躁甚者吳茱萸湯又手足寒心中温温欲吐不得¶
吐脉弦遲為胷中實可吐之或用半夏湯入生薑汁¶
並屬少隂○温毒發斑心悶而嘔身熱足冷有本條¶
○水逆證渇欲飲水水入即吐小腸不利故也五苓¶
<pb:KR3e0045_WYG_031-14b>¶
散小半夏伏苓湯○金匱云諸嘔吐榖不下小半夏¶
湯似嘔似噦似喘心中潰潰生薑汁半夏湯大小橘¶
皮湯○傷寒屢經吐下寒氣隔塞食入口即吐乾薑¶
黄芩黄連人參湯○汗後水藥不入口者逆半夏伏¶
苓湯○嘔吐膿血見吐血條¶
¶
　　吐血¶
¶
　　吐血諸陽受熱邪　　表之不發咎毉家¶
¶
　　因而熱毒流於臟　　地血三黄數劑嘉¶
¶
<pb:KR3e0045_WYG_031-15a>¶
　　諸陽受熱其邪在表當汗不汗致使熱毒入臟積瘀¶
於内遂成吐血盖傷寒失汗則邪熱化為惡血或藴¶
毒不除亦能蒸腐其血凡眼閉目紅神昏語短心忪¶
痛悶眩冐迷忘漱水燥煩嘔吐喘促驚狂讝語鼻衂¶
唾紅背冷足寒骨熱膚閧四肢厥逆多汗頑痰胷脇¶
小腹滿急大便黒而㣲利小便多而不禁此等皆瘀¶
血證也男女均有此血脉婦人傷寒尤多見之以其¶
得病於經水来去之期或受病中間經水適至耳血¶
<pb:KR3e0045_WYG_031-15b>¶
之為病大抵夜重日輕或晝明了而暮讝語血屬隂¶
從其類也前證不必悉具但見其一二分曉便作血¶
證主張犀角地黄湯小柴胡湯桃仁承氣湯三黄湯¶
丸酌量輕重用瘀血結其抵當湯丸主之諸湯皆以¶
川芎為佐取盡大便黒物則佳雖然傷寒咯血猶難¶
救療况吐血乎凡吐血皆非美恙初病猶可用工有¶
陸續而来或經數時而復吐者斷不可救藥也¶
○方藥詳見解題通用蘿蔔汁一小盞入新汲水煎¶
<pb:KR3e0045_WYG_031-16a>¶
茅花主之血熱者黄連阿膠湯證治論用地血散檗¶
皮湯三黄㵼心湯○大下後寸脉沉遲尺脉不至咽¶
喉不利唾膿血者麻黄升麻湯此有兩證一陽毒一¶
少隂在陽毒則或用陽毒升麻湯在少隂則或用甘¶
梗湯加半夏生薑汁○服桂枝湯吐者其後必吐膿¶
血犀角地黄湯○非傷寒證而吐血者與蛤粉散若¶
虚勞咳嗽吐血口苦咽乾真黄耆湯主之¶
¶
　　衂血¶
¶
<pb:KR3e0045_WYG_031-16b>¶
　　衂血膀胱病欲瘳　　脉㣲發表病家愁¶
¶
　　𦂳而無汗麻黄進　　浮緩漐漐以桂投¶
¶
　　經絡熱盛陽氣擁重迫血妄行出於鼻者為衂其熱¶
在表也是雖表熱邪猶在經然亦不可發汗汗之則¶
額上陷脉𦂳急直視而不得卧古人戒之所以無汗¶
用麻黄有汗用桂枝者非治衂也散其經中邪氣耳¶
若邪氣不得發散擁迫於血而衂復不止也太陽衂¶
血固為飲解或有衂血不止但頭面汗出其身無汗¶
<pb:KR3e0045_WYG_031-17a>¶
及發汗不至足者又為惡證當明辨之¶
¶
　　○太陽證衂血及服桂枝湯後致衂者皆陽氣盛長¶
病欲解也屬犀角地黄湯○衂而脉㣲不可發汗與¶
犀角地黄湯黄芩芍藥湯衂不止茅花湯○無汗而¶
衂脉尚浮𦂳可再與麻黄湯○有汗而衂脉尚浮緩¶
可再與桂枝湯○衂而煩渇欲飲水水入即吐者先¶
服五苓散次服竹葉湯○隂證本無衂若少隂厥而¶
無汗強發汗必動血血從耳目口鼻而出是為下厥¶
<pb:KR3e0045_WYG_031-17b>¶
上竭不可治治要方用黑錫丹○千金云凡時行衂¶
血不可斷之如或過多即可斷以龍骨末吹入鼻九¶
竅出血通用○陽明發熱口燥漱水者必衂見漱水¶
條謹不可汗¶
¶
　　膿血¶
¶
　　下膿血室必讝言　　濕毒無如腸垢鮮¶
¶
　　消榖糞堅臍下蓄　　膀胱熱結六條全¶
¶
　　凡衝脉為血之海即血室也男女均有此血氣亦均¶
<pb:KR3e0045_WYG_031-18a>¶
有此衝脉衝之得熱血必妄行在男子則為下血讝¶
語在婦人則於經水適来適去之時經氣尚虚邪乗¶
虚入或熱退而胷滿讝語或蓄血而寒熱似瘧皆謂¶
之熱入血室私竊怪夫世俗常談凡病皆先調氣而¶
血之一字念不到焉其間一二亦知理血則曰婦人¶
有之不思血氣即隂陽也負隂抱陽中兩間而為人¶
誰獨無此血氣哉否則張朱之書所謂桃仁承氣湯¶
抵當湯丸之類是特為婦人設耳然而血證之脈何¶
<pb:KR3e0045_WYG_031-18b>¶
如曰挾血者脉来乍澁乍數閃灼明滅或沉細而隠¶
伏也若夫血熱交攻則寸關洪盛大抵多於左手見¶
之左手主血固如是爾經云血上逆則忘血下蓄則¶
狂下焦蓄血小便必自利血結之處又當以此推之¶
外證具于吐血汗解¶
¶
　　○陽明病下血&KR0008;語或胷脇滿如結胷暮夜如見怪¶
狀此為熱入血室頭汗出者刺期門以㵼肝若不刺¶
合用小柴胡湯加生地黄枳殻梔子仁○腹痛身熱¶
<pb:KR3e0045_WYG_031-19a>¶
下膿血如魚腦如爛肉汁曰濕毒桃花湯地榆散黄¶
連阿膠丸治要方用冐風湯加木香或除濕湯○熱¶
氣乗虚入於腸胃臍下有熱泄汗赤黄白腸垢黄芩¶
湯白頭翁湯蘖皮湯○無表裏證已下後脉數不解¶
消榖易飢多日不大便此有瘀血桃仁承氣湯抵當¶
湯或小柴胡加桃仁大黄又脾約證胃熱消榖有本¶
條○下焦蓄血其人如狂小腹結急小便必自利與¶
抵當丸或小柴胡加桃仁大黄抵當湯大峻合用者¶
<pb:KR3e0045_WYG_031-19b>¶
只與抵當丸○太陽病不解熱結膀胱其人如狂而¶
血自下下者愈不愈用桂枝湯○瘀血炙甘草半錢¶
川芎香附倍之枳殻又倍之新汲水煎入醋下○失¶
血少血或尺脉遲或諸脉不出湯劑中須以人參為¶
佐¶
¶
　　期門即三焦之府取穴以病人中指中節為寸令仰¶
卧從臍心正中向上五寸以墨㸃定從墨㸃兩邉横¶
量各二寸半大約直兩乳是期門穴也針入四分此¶
<pb:KR3e0045_WYG_031-20a>¶
證治論穴法可與咳逆條乳下穴參用¶
¶
　　發黄¶
¶
　　發黄尿秘引清漿　　便黒尿多血證黄¶
¶
　　身熱盡疼為中濕　　鼻乾腹滿胃風傷¶
¶
　　發黄者濕氣在裏復瘀熱於脾胃蒸濕不散而得之¶
或病屬陽而用温内熱而被火亦發黄也濕氣勝則¶
如熏黄而晦熱氣勝則如橘黄而明傷寒至於發黄¶
單陽無隂病勢已極不可以尋常目之如所謂寸口¶
<pb:KR3e0045_WYG_031-20b>¶
無脉鼻出冷氣如所謂形如煙熏摇頭直視如所謂¶
環口黧黒柔汗發黄不治者亦多矣然而發黄之與¶
瘀血大抵相類又何以辨之曰小便不利者為黄小¶
便自利則瘀血也○千金云酒疸下之終為黒疸土¶
𤓰連根搗取汁效¶
¶
　　○黄癉證脉浮滑而緊數尿秘頭面汗出及頸而止¶
渇引水漿茵陳湯五芩散夾和茵陳湯或五苓散下¶
酒蒸黄連圓○血證發黄如狂小便多大便黑桃仁¶
<pb:KR3e0045_WYG_031-21a>¶
承氣湯犀角地黄湯抵當圓○太陽中濕發黄身熱¶
盡痛頭汗目黄葢寒濕在裏致之可五苓散梔子蘖¶
皮湯若欲解散則用麻黄連翹赤小豆湯餘見中濕¶
條中濕與發黄不利小便非其治也○陽明傷風發¶
黄易飢氣短腹滿鼻咽乾心脇痛小便難潮熱咳𠻳¶
咽痛息短頭弦嗜卧脉弦浮大小柴胡加伏苓○初¶
發黄急用𤓰蒂末口含水搐一字許入鼻中出黄水¶
次服茵蔯五苓散¶
¶
<pb:KR3e0045_WYG_031-21b>¶
　　發斑¶
¶
　　斑如温毒黒膏良　　熱病重陽别有方¶
¶
　　裏實表虚因發出　　若還發汗愈増瘡¶
¶
　　病證屬陽誤投溫藥或當汗不汗或當下不下或汗¶
下未解陽熱内然蒸溽外迫熱毒入胃皆致發斑葢¶
熱必傷血血熱不散裏實表虚由是熱氣乘虚出於¶
皮膚輕則如疹子重則如錦紋是爾斑家謹勿發汗¶
汗之重令閧泄瘡爛又加多也凡斑畧見一二須早¶
<pb:KR3e0045_WYG_031-22a>¶
圖之日子稍延獨陽絶隂不可救藥其發黒斑者熱¶
劇胃爛無及矣然而斑之方萌與蚊迹類焉又不可¶
誤用藥也發斑多見於胷腹蚊迹多在手足之間關¶
前陽脉洪大病人昏潰先紅後赤者斑也陽脉不洪¶
病人自靜先紅後黄者蚊也發斑屬陽陽毒具而隂¶
脉形或大便自利或怫鬱氣短而燥糞乆不得通盧¶
扁復生莫能施其巧¶
¶
　　○温毒發斑冬月冐寒至春間陽氣盛則發病經吐¶
<pb:KR3e0045_WYG_031-22b>¶
汗下而表未解毒未消也黑膏主之肌肉斑爛咳而¶
心悶下利嘔吐清汁下部瘡或口瘡黄連橘皮湯葛¶
根橘皮湯○熱病發斑時氣發斑大青四物湯猪膽¶
雞子湯○陽毒曰重陽發斑有本條○咽痛者𤣥參¶
升麻湯○發斑通用升麻葛根湯敗毒散犀角地黄¶
湯熱多者𤣥參升麻湯加生姜烏梅又黄連一物湯¶
青木香一物湯可擇用有下證者少與調胃承氣湯¶
孫兆用紫靈一劑證治論用白虎加人參湯○發斑¶
<pb:KR3e0045_WYG_031-23a>¶
湯劑須以紫草川芎為佐血熱内結者與小柴胡湯¶
○發斑小㸃稀踈色常鮮紅者易治或如錦紋𨼆起¶
餅搭者難治若初發色紅漸次㣲黯良乆黯又轉甚¶
面色肌肉黧晦者斷不可救初發便如黒誌者亦然¶
赤斑五死一生黒斑十死凡内外熱熾汗下不解煩¶
悶咳嘔足冷耳聾便是發斑之證¶
¶
　　舌白胎¶
¶
　　舌胎大熱療應難　　利腹疼兮嘔惡寒¶
¶
<pb:KR3e0045_WYG_031-23b>¶
　　燠憹脇堅并中濕　　更兼臟結六條看¶
¶
　　病家邪氣在表舌上無胎目𫝊入裏津液結摶則舌¶
生白膜如胎之狀是亦丹田有熱也熱初𫝊裏其舌¶
胎滑熱氣漸深其舌胎澁熱聚於胃舌為之黄若舌¶
間黒色則病已深而熱已極矣經云熱病口乾舌黒¶
者不治葢舌屬心心屬火黒者腎家賊熱所勝五臟¶
反尅其能生乎¶
¶
　　○尺寸脉𦂳口中熱氣而乾燥足冷踡卧鼻中涕出¶
<pb:KR3e0045_WYG_031-24a>¶
舌上胎滑勿妄治也到七八日以来㣲熱手足温為¶
欲解或七八日以上反大熱者難治若腹痛者必欲¶
利與理中湯若惡寒者必欲嘔與小柴胡湯加人參¶
括婁根○太陽誤下胃中空虚客熱動膈懊憹舌胎¶
梔子豉湯或陽明證具其脉浮緊下之而懊憹舌胎¶
用藥同○陽明脇下鞕滿不大便而嘔舌上白胎小¶
柴胡湯○陽明中濕舌上生胎以丹田有熱胷中有¶
寒濕也五苓散主之○臟結亦屬陽明舌上白胎有¶
<pb:KR3e0045_WYG_031-24b>¶
本條○舌黄者法當下之舌黒者不治¶
¶
　　口燥咽乾¶
¶
　　口燥陽明背乍寒　　人參白虎療咽乾¶
¶
　　少陽専以柴胡治　　腎證應須急下安¶
¶
　　脾胃有熱津液涸少所以口燥舌乾然而口中乾燥¶
汗之將何如曰汗之重無津液其咽乾者尤不可汗¶
也治法固自有條或依條用藥而口中尚更不和則¶
當以瘀血推之葢焦煩漱水口燥唇乾血證有之矣¶
<pb:KR3e0045_WYG_031-25a>¶
○陽明口燥咽乾無大熱背㣲惡寒煩渇白虎加人¶
參湯渇欲飲水者用藥同○少陽口燥咽乾小柴胡¶
湯○少隂口燥咽乾而渇者急下之用承氣湯○血¶
證口燥唇乾見漱水條○狐惑咽乾唇瘡聲啞有本¶
條¶
¶
　　煩燥¶
¶
　　煩燥来時熱氣升　　隂為陽勝太陽經¶
¶
　　陽明躁糞連臍痛　　腎候陽虚隂燥乗¶
¶
<pb:KR3e0045_WYG_031-25b>¶
　　心主火腎主水心熱則煩腎熱則燥此通論也傷寒¶
煩燥則有隂陽虚盛之别焉隂虚而陽勝則為煩陽¶
虚而隂勝則為躁有先煩而漸加躁者有先躁而後¶
復煩者煩其熱之輕燥其熱之甚也或邪在表或邪¶
在裏或陽勝或隂勝或火邪條例不一當詳審而調¶
理之設若結胷證具而煩燥吐利四逆而煩燥下利¶
發熱厥逆而燥不得眠惡寒踡攣脉不出而燥此皆¶
不治之證或者見幾而作聲之可乎¶
¶
<pb:KR3e0045_WYG_031-26a>¶
　　○太陽證煩燥寸關脉浮數身熱是也風寒俱盛其¶
脉浮緊無汗而煩燥當汗不汗其人煩燥並用大青¶
龍湯心中悸而煩燥小建中湯熱六七日渇欲飲水¶
五苓散無熱但狂言煩燥五苓散水調服刺吐之自¶
汗心煩小便數不可與桂枝湯只用芍藥甘草湯服¶
桂枝後汗出煩渇甚脉洪大白虎加人參湯○陽明¶
證煩燥以多日不大便有躁糞故遶臍痛而煩燥也¶
以承氣湯隨輕重用○少隂證煩燥尺寸俱沉厥冷¶
<pb:KR3e0045_WYG_031-26b>¶
自利是也心煩不得卧黄連雞子湯黄連阿膠湯吐¶
利厥逆煩躁欲死吳茱茰湯伏苓四逆湯下利咽痛¶
心中煩滿猪膚湯下利嗽嘔煩渇不得眠猪苓湯惡¶
寒而踡時時自煩欲去衣被大柴胡湯○太陽病以¶
火熏之而不得汗亦致煩燥或火熨其背令人汗出¶
大熱入胃而煩燥並黒豆煎湯解之○汗後煩不得¶
眠欲水者少與之小便不利與五苓散○下後晝煩¶
夜靜不嘔不渇無表證脉沉㣲乾薑附子湯若兼懊¶
<pb:KR3e0045_WYG_031-27a>¶
憹即與梔子豉湯發汗若下之病仍不解而煩燥伏¶
苓四逆湯吐汗下後虚煩心下痞滿氣上衝胷頭眩¶
經動身為振摇伏苓桂枝白术甘草湯虚煩附入胷¶
滿條○瘥後胷弱不能勝榖亦致㣲煩減榖則愈仍¶
與小柴胡湯○隂極發燥或隂毒用火熨炙及投熱¶
藥以致發燥者並不可誤用凉藥燥甚仍與熱劑用¶
四逆湯返隂丹○隂盛隔陽身冷大燥欲飲水不入¶
口不得睡脉細沉緊有本條¶
¶
<pb:KR3e0045_WYG_031-27b>¶
　　渇¶
¶
　　渇為浮脉太陽臨　　汗是陽明利少隂¶
¶
　　陽毒熱多并中暑　　其人引飲喜盃深¶
¶
　　熱氣薫蒸津液耗少所以發渇熱邪深淺條例不同¶
然是渇者大抵裏有熱也或曰六經外證獨少隂曰¶
渇厥隂曰煩何耶少隂屬腎主水熱氣既深腎水易¶
竭安得而不渇厥隂屬肝心之母也病主消渇飲水¶
多而小便少是其裏熱已極子氣乗母於是挾心火¶
<pb:KR3e0045_WYG_031-28a>¶
以為煩惟煩則消矣凡渇證用藥並去半夏以其性¶
燥而逐水也若先嘔後渇則為欲解當與之水先渇¶
後嘔則為水停心下屬赤伏苓湯故併述之¶
¶
　　○太陽發渇則脉浮表不解心下水氣小靑龍湯去¶
半夏加括萎根服桂枝湯汗出後煩渇甚者白虎加¶
人參湯小便不利而渇五苓散身熱惡風手足温脇¶
滿而渇小柴胡去半夏加人參括蒌根太陽病無汗¶
而渇勿用白虎湯可小柴胡若得汗後脉洪大而渇¶
<pb:KR3e0045_WYG_031-28b>¶
可少與白虎湯○風溫灼熱而渇拈蒌根湯○陽明¶
發渇則有汗脇下鞕不大便而嘔舌上白胎小柴胡¶
去半夏加人參括蒌根陽明病汗多而渇勿用五苓¶
散可竹葉湯若汗少小便不利脉浮而渇與五苓散¶
一云猪石湯然本方内有阿膠滑石其性尤利又當¶
審之發黄證頭汗出小便不利渇引水漿茵蔯湯茵¶
蔯五苓散○少隂發渇則自利咳而嘔引水飲猪苓¶
湯下利而渇欲飲白頭翁湯脉㣲細欲吐不吐心煩¶
<pb:KR3e0045_WYG_031-29a>¶
但寐小便白下利而渇四逆湯○陽毐大熱大渇黒¶
效圎主之○中暑渇者白虎加人參湯若渇不已與¶
酒蒸黄連圎○渇欲飲水水入則吐曰水逆五苓散¶
¶
　　漱水不嚥¶
¶
　　漱水陽明衂血時　　頭疼口燥熱生肌¶
¶
　　發狂瘀血無寒熱　　犀角桃仁類例推¶
¶
　　唇燥口乾血證類有之必欲取水而灌漱也然漱水¶
而不飲水何哉葢渇者易為飲陽熱入裏胃中液乾¶
<pb:KR3e0045_WYG_031-29b>¶
患不與水耳惟夫上焦瘀血下焦蓄血乗肺發燥渇¶
證獨無是以潄水而不欲下咽也漱水條例惟血證¶
有焉¶
¶
　　○陽明身熱頭疼口躁漱水不欲入咽必衂血脉㣲¶
者犀角地黄湯棠花湯○無表證不寒熱胷腹滿唇¶
躁口乾漱水不嚥小便多此為瘀血必發狂輕者犀¶
角地黄湯桃仁承氣湯甚者抵當圓取盡黒物為度¶
¶
　　可與水¶
¶
<pb:KR3e0045_WYG_031-30a>¶
　　可水除煩使胃和　　常須少與勿令多¶
¶
　　若還不與無由汗　　強與還因水致痾¶
¶
　　病非大渇不可與水渇不與水無由作汗則喘而殂¶
也傷寒飲水是為欲愈之候若渇者與之過多或小¶
渇而強與之飲腹中熱少一不能消停飲作害者多¶
矣曰水結曰喘悸曰咳噎曰嘔噦曰腫滿曰下利曰¶
小便不利安有不自水氣得之診視又當識此¶
○太陽病發汗後大汗出胃中燥不得眠其人欲飲¶
<pb:KR3e0045_WYG_031-30b>¶
水當少與之胃和則愈○厥隂病渇欲飲水者與水¶
則愈○霍亂發熱頭痛身疼熱多飲水者與五苓散¶
○嘔吐病在膈上後必思水者與猪苓湯○水逆證¶
見嘔吐條○水結證見頭汗出條○飲水多水停心¶
下氣上乗心則為悸水氣結於胷脇則為水結胷胃¶
中虚冷則為嘔噦冷氣相摶為噎上迫於肺則為咳¶
喘漬入腸中則為下利邪熱所摶畜於下焦則為小¶
便不利小腹滿而裏急溢於皮膚則為腫痛○飲水¶
<pb:KR3e0045_WYG_031-31a>¶
過多者五苓散導之¶
¶
　　小便自利¶
¶
　　小便自利血相干　　蜜導陽明腎證寒¶
¶
　　脾約讝言脚攣厥　　太陽汗下大便難¶
¶
　　小便自利非血證則腎虚也惟血證則小腹結而如¶
狂惟腎與膀胱俱虚則不能約制水液是二者小便¶
皆自利也若腎虚而挾熱焉故乍瀝乍旋謂之小便¶
數¶
¶
<pb:KR3e0045_WYG_031-31b>¶
　　○傷寒下焦有熱小腹必滿應小便不利今反自利¶
者此血證也法當下之又有病在太陽遍身發黄其¶
脉沉結小腹雖堅而小便不利此則非血若或小便¶
自利其人如狂血證諦矣下之抵當湯圓○陽明自¶
汗應小便少而反自利者津液竭也糞雖硬但以蜜¶
導猪膽汁亦可以導○少隂四逆小便自利為虚寒¶
用四逆湯或真武湯去伏苓若小便白亦是下焦寒¶
與四逆湯○小便數大便鞕此為脾約脾約圓麻仁¶
<pb:KR3e0045_WYG_031-32a>¶
圓主之張氏云趺陽脉浮而濇浮則胃氣強濇則小¶
便數是為脾約趺陽胃脉也此證消榖引飲葢胃壯¶
而熱矣○傷寒脉浮自汗小便數若胃不和而讝語¶
少與調胃承氣湯○太陽自汗四肢拘急心煩㣲惡¶
寒脚攣急小便數誤服桂枝得之便厥可與甘草乾¶
薑湯芍藥甘草湯○太陽吐汗下後小便數大便因¶
鞕小承氣和之○小便尿血證治論用延胡索散¶
¶
　　遺溺¶
¶
<pb:KR3e0045_WYG_031-32b>¶
　　遺溺風溫戒利腸　　腹澎身重合三陽¶
¶
　　下焦不攝兼停血　　腎絶狂言五證詳¶
¶
　　水液之餘者入胞而為小便胞中虚寒不能約制水¶
液加以邪氣乘之故旋溺自遺而不禁也¶
¶
　　○風温脉浮自汗體重多眠鼻鼾喘息恬不欲言誤¶
下則小便不利直視失溲○三陽合病腹滿身重口¶
中不仁面垢讝語遺尿並不可汗下少與白虎湯○¶
膀胱瀦水下焦不攝則亦遺溺經云邪中下焦隂氣¶
<pb:KR3e0045_WYG_031-33a>¶
為慄足膝逆冷便溺妄出合用四逆湯○下焦蓄血¶
小腹結急小便自利不禁輕者桃仁承氣湯重則抵¶
當湯圓○狂言直視遺尿腎絶不治¶
¶
　　小便難¶
¶
　　小便汗竭胃乾空　　多汗陽明並戒通¶
¶
　　引飲濕黄須要利　　澁難虚熱客胞中¶
¶
　　汗自外泄津液中乾此小便所以不通也或隂虚而¶
陽湊之小腸伏熱亦令旋溺赤黄數且難矣素問曰¶
<pb:KR3e0045_WYG_031-33b>¶
陽入隂分則膀胱熱而小便難其謂是乎多汗者以¶
利小便為戒伏熱者以涼劑行之若夫中濕發黄不¶
利小便非其治也¶
¶
　　○發汗多亡津液胃中乾小便不利及陽明汗多小¶
便不利者並不得利之小便自利則愈○引飲過多¶
下焦有熱小便不利脉浮者五苓散脉沉者猪苓湯¶
○中濕發黄家並與利小便○小便難者隂虚而陽¶
湊之故小便黄為下焦熱以瞿麥滑石軰利之木通¶
<pb:KR3e0045_WYG_031-34a>¶
散亦可太陽汗後漏不止而惡風四肢急小便難桂¶
枝加附子湯陽明中風脉浮弦大身黄鳥乾氣短腹¶
滿潮熱時噦心脇痛嗜卧小便難小柴胡加茯苓○¶
表有水氣身熱而咳表不解心下停水小腹滿小便¶
不利小青龍湯去麻黄加伏苓汗下後發熱頭項強¶
痛無汗心下滿㣲泄小便不利桂枝湯去桂加伏苓¶
白术嘔而發熱胷脇滿心下怔忪小便不利小柴胡¶
去黄苓加伏苓少隂&KR0635;小便不利四逆散加伏苓¶
<pb:KR3e0045_WYG_031-34b>¶
○瘥後腰下有水氣牡礪澤㵼散主之¶
¶
　　大便下利¶
¶
　　利惟膽胃負時殂　　不渇脾寒渇腎虚¶
¶
　　腸垢鴨溏并濕毐　　讝言備載古人書¶
¶
　　下利須别隂陽三陽下利身熱太隂下利手足温少¶
隂厥隂下利身涼無熱此大槩也自利不渇小便色¶
白脉㣲淸榖厥冷惡寒凡此皆寒渇欲飲水尿色如¶
常泄下赤黄發熱後重凡此皆熱要之風邪入胃木¶
<pb:KR3e0045_WYG_031-35a>¶
来勝土故大腸暴下其裏虚恊熱者下利尤多或解¶
散或和解或攻泄或温中或固下焦或利小便隨證¶
有條但不容發汗葢邪氣内攻若外復泄其津液則¶
胃氣轉虚必脹滿矣然則下利之脉何如曰身凉脉¶
小者順身熱脉大者逆大則為虚㣲弱則自止滑而¶
數者是又有宿食也若夫下利讝語而目直視下利¶
厥燥而不得眠下利發熱汗不止或厥不止下利厥¶
冷無脉炙之身不温而脉不回下利日十餘行其脉¶
<pb:KR3e0045_WYG_031-35b>¶
反實皆邪擁正氣而下脱五奪之最急者也雖有工¶
巧將焉用哉¶
¶
　　○太陽陽明合病下利頭疼目疼鼻乾脉浮長葛根¶
湯○太陽少陽合病下利頭疼胷滿乾嘔脉浮弦黄¶
芩湯嘔者加半夏生薑○少陽陽明合病下利身熱¶
胷脇滿乾嘔往来寒熱脉長大而弦為負負者死但¶
長大而不弦為順又脉滑而數則有宿食小承氣湯¶
下之遲而滑者亦少下之○太隂自和不渇四逆湯¶
<pb:KR3e0045_WYG_031-36a>¶
理中湯术附湯○少隂自利必渇腎虛引水自救脉¶
㣲者白通湯厥逆無脉白通猪膽汁湯通脉四逆湯¶
若渇而嘔嗽心煩不得眠猪苓湯自利清水色青心¶
下必痛口中乾燥此不可温須下之用大承氣湯三¶
隂下利法當用温若自利清水心下痛口乾燥須下¶
之下利發渇屬少隂固也然三陽亦有飲水者乃有¶
熱也○恊熱利者曰腸垢臍下必熱便中垢膩赤黄¶
或飲水乃熱也黄苓湯白頭翁湯薛翁湯此證惟黄¶
<pb:KR3e0045_WYG_031-36b>¶
苓最妙凡恊熱下利通用之○胃寒利者曰鴨溏臍¶
下必寒腹脹滿便中黄白青黒或清榖四逆湯理中¶
湯白通加附子湯寒毒下利面戴陽者下虛也○濕¶
毒利者腹必滿下膿血如魚腦如爛肉汁桃花湯地¶
榆散黄連阿膠湯或用除濕湯冐風湯加木香○下¶
利讝語有燥尿也脉不㣲細可下之用小承氣湯○¶
三部脉平心下硬而下利者腸胃有積結也急下之¶
○下利心下痞者詳見痞條○隂毒陽毒亦有下利¶
<pb:KR3e0045_WYG_031-37a>¶
有本條○下利身痛腹滿清榖急救裏用四逆湯服¶
藥後清榖止但身痛者急解表用桂枝湯○固下焦¶
利小便方論見痞條風邪入胃下利熱則敗毒散冷¶
則不換金正氣散或加乾姜木香○假如他病腸風¶
失血崩中漏血之人繼而下利大腸裏急痛不可忍¶
雖與巴粉取積已行踈導其痛獨存者此非積也榮¶
血虧少陽剛勝隂故爾役藥當以川芎為佐榮氣一¶
調其痛立止設或小便不通五苓散不能作效當以¶
<pb:KR3e0045_WYG_031-37b>¶
分心氣飲加川芎麥門冬與之自然快利或藴熱血¶
痢腹中痛甚踈通滌熱痛未得平亦當為之調血¶
¶
　　霍亂¶
¶
　　霍亂渇来用五苓　　寒多不水理中尋¶
¶
　　憎寒厥熱姜甘附　　中暑焦煩腹痛侵¶
¶
　　張氏但稱吐利者非霍亂也霍亂邪在中焦以飲食¶
無節居處不常得之夾食傷寒隂陽乖隔上吐下利¶
而燥擾痛悶是其候爾偏陽則多熱偏隂則多寒卒¶
<pb:KR3e0045_WYG_031-38a>¶
然而来危甚風燭許仁則謂濕霍亂死者少乾霍亂¶
死者多葢以所傷之物或因吐利而出泄泄盡則止¶
其死少也未上不得吐下不得利所傷之物擁閉正¶
氣關隔隂陽煩燥喘脹其死多也夫飲食起居當以¶
此為戒○霍亂吐利熱多而渇五苓散○寒多而不¶
飲水理中湯圓或有寒腹滿而痛四肢拘急轉筋下¶
利者剉理中湯加生附子官桂○吐利汗出發熱憎¶
寒手足厥冷拘急其脉沉細四逆湯○中暑霍亂煩¶
<pb:KR3e0045_WYG_031-38b>¶
燥大渇心腹撮痛四肢冷冷汗出脚轉筋香需散千¶
金云轉筋者用理中湯加煆石膏○汗後霍亂雖吐¶
利已止而身痛不休少與桂枝湯吐利已止汗出四¶
肢厥而拘急脉㣲欲絶通脉四逆加猪膽湯○霍亂¶
通用霍香正氣散腹痛加桂痛甚去霍香加茱萸小¶
便不利加伏苓㵼而不吐除濕湯加桂吐而不㵼除¶
濕湯去蒼术加桂丁香○乾霍亂心腹作痛欲吐不¶
吐欲下不下先以鹽湯一盞頓服候吐出令透即以¶
<pb:KR3e0045_WYG_031-39a>¶
剉理中湯倍加橘紅與之凡氣痞于中不吐不㵼害¶
人甚急可蘇合香圓用枳殻散下或用霍香正氣散¶
加官桂茯苓倍加枳殻大抵風雨寒濕邪自外入霍¶
香正氣散除濕湯為要飲食居處邪由内發治中湯¶
主之其或吐㵼不止面青厥冷者震靈丹研開木香¶
乾姜煎湯調下○大柴胡湯一證云發熱汗出不解¶
嘔吐下利而心中痞者大柴胡主之此則非霍亂也¶
¶
　　失音¶
¶
<pb:KR3e0045_WYG_031-39b>¶
　　失音發痓反張弓　　狐惑唇瘡啞似聾¶
¶
　　風濕血迷并舌卷　　更兼中暑語難通¶
¶
　　言心聲也而聲音道路出於喉嗌肺亦主之若風若¶
痰若血若熱與夫邪毒之氣伏於心竅或滯於喉間¶
皆令人失音或語短而聲蹇澁也活人書惟有發痓¶
狐惑條例風濕而下諸家之正說附焉○痓證口噤¶
頭摇掣瘲不語項強背直腰身反張有本條○狐惑¶
即濕&KR0630;也蟲食下部為狐下唇有瘡其¶
<pb:KR3e0045_WYG_031-40a>¶
咽乾蟲食其臟為惑上唇有瘡其聲啞有本條○風濕内有一證¶
緩弱昏迷腹滿身重自汗失音下利不禁白通湯加¶
白术甘草○血證心忪語短眩冐迷忘詳見吐血下¶
膿血條○厥隂舌卷囊縮毒氣入臟或有不語此用¶
小承氣湯○伏暑發熱汗渇暑入心胞絡亦或不語¶
此用小柴胡湯熱渇甚者用竹葉湯○風纒喉嗌不¶
語細辛皂角末入鼻通關次用南星略炮加生薑紫¶
蘇熟煎與之¶
¶
<pb:KR3e0045_WYG_031-40b>¶
　　失音亦須調導大小便¶
¶
¶
¶
¶
¶
¶
¶
¶
　　仁齋傷寒類書卷五¶
¶
